<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Alenka v kraji divů a za zrcadlem</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./alenka_v_kraji_divu_013.html">
    <link rel="next" href="./alenka_v_kraji_divu_015.html">
    <meta name="nb-order" content="11">
    <link rel="self" href="alenka_v_kraji_divu_014.html">
    <meta name="nb-identifier" content="carroll-alenka-v-kraji-divu-a-za-zrcadlem-5bd1595">
    <meta name="nb-role" content="chapter">
  </head>
  <body data-nb-words="618" data-nb-chars="3542" class="nb-role-chapter nb-custom-style">
    <nav role="doc-toc">
      <ul>
        <li><a href="alenka_v_kraji_divu_007.html">Alenka v kraji divů</a>
          <ul class="plain">
            <li><a href="alenka_v_kraji_divu_008.html">Dolů králičí dírou</a></li>
            <li><a href="alenka_v_kraji_divu_017.html">Kaluž slz</a></li>
            <li><a href="alenka_v_kraji_divu_024.html">Kuriální závod
                a sáhodlouhý obrázek</a></li>
            <li><a href="alenka_v_kraji_divu_029.html">O tom, jak Vilík komínem vylít</a></li>
            <li><a href="alenka_v_kraji_divu_037.html">Houseňákova rada</a></li>
            <li><a href="alenka_v_kraji_divu_045.html">Vepř a pepř</a></li>
            <li><a href="alenka_v_kraji_divu_055.html">Bláznivá svačina</a></li>
            <li><a href="alenka_v_kraji_divu_062.html">Královnino kroketové hřiště</a></li>
            <li><a href="alenka_v_kraji_divu_071.html">Paželví povídka</a></li>
            <li><a href="alenka_v_kraji_divu_078.html">Humří čtverylka</a></li>
            <li><a href="alenka_v_kraji_divu_083.html">Kdo ukradl vdolky</a></li>
            <li><a href="alenka_v_kraji_divu_089.html">Alenčino svědectví</a></li>
          </ul>
        </li>
      </ul>
      <ul>
        <li><a href="alenka_v_kraji_divu_097.html">Za zrcadlem, a s čím se tam Alenka setkala</a>
          <ul class="plain">
            <li><a href="alenka_v_kraji_divu_099.html">Předmluva</a></li>
            <li><a href="alenka_v_kraji_divu_100.html">Dům za zrcadlem</a></li>
            <li><a href="alenka_v_kraji_divu_116.html">Zahrada živých květin</a></li>
            <li><a href="alenka_v_kraji_divu_125.html">Hmyz za zrcadlem</a></li>
            <li><a href="alenka_v_kraji_divu_135.html">Tydliták a Tydlitek</a></li>
            <li><a href="alenka_v_kraji_divu_150.html">Vlna a voda</a></li>
            <li><a href="alenka_v_kraji_divu_159.html">Valihrach</a></li>
            <li><a href="alenka_v_kraji_divu_165.html">Lev a jednorožec</a></li>
            <li><a href="alenka_v_kraji_divu_176.html">„Je to můj vynález“</a></li>
            <li><a href="alenka_v_kraji_divu_186.html">Královna Alenka</a></li>
            <li><a href="alenka_v_kraji_divu_197.html">Třesení</a></li>
            <li><a href="alenka_v_kraji_divu_199.html">Probuzení</a></li>
            <li><a href="alenka_v_kraji_divu_201.html">Komu se to zdálo?</a></li>
          </ul>
        </li>
      </ul>
      <ul>
        <li><a href="alenka_v_kraji_divu_204.html">O autorovi Alenčiných dobrodružných příběhů</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./alenka_v_kraji_divu_013.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <p class="chunk" data-nb-ref-number="2" data-nb-words="78" data-nb-chars="447"><span class="idea" data-nb-ref-number="1" id="idea1" data-nb-words="78" data-nb-chars="447">Najednou se&nbsp;octla před dvounohým stolkem a&nbsp;ten byl celý ze&nbsp;skla; byl na&nbsp;něm jenom zlatý klíček a&nbsp;Alence hned napadlo, jestli není od&nbsp;některých dveří v&nbsp;síni. Ale ouha! Buď byl zámek moc velký, nebo klíček moc malý, žádné dveře se&nbsp;nedaly otevřít. Ale když podruhé obcházela síň, octla se&nbsp;před záclonkou, které si&nbsp;předtím nevšimla, a&nbsp;za&nbsp;ní&nbsp;byla dvířka nějakých patnáct palců vysoká; zkoušela zlatým klíčkem odemknout a&nbsp;sláva, klíček se&nbsp;k&nbsp;zámku hodil!</span></p>
        <p class="chunk" data-nb-ref-number="3" data-nb-words="91" data-nb-chars="540"><span class="idea" data-nb-ref-number="2" id="idea2" data-nb-words="91" data-nb-chars="540">Alenka dvířka otevřela a&nbsp;před ní&nbsp;byla chodbička o&nbsp;nic širší než krysí díra. Alenka poklekla a&nbsp;tou chodbičkou hleděla do&nbsp;divukrásné zahrady. Zatoužila dostat se&nbsp;z&nbsp;té&nbsp;tmavé síně a&nbsp;procházet se&nbsp;mezi bujně kvetoucími záhonky a&nbsp;chladivými vodotrysky, ale nemohla dvířky prostrčit ani hlavu: „A i&nbsp;kdybych hlavou prošla, co&nbsp;je&nbsp;mi&nbsp;to&nbsp;platné, když neprojdu rameny. Kdybych se&nbsp;tak mohla sklapnout jako dalekohled! Snad by&nbsp;to&nbsp;šlo, jenom vědět, jak na&nbsp;to.“ Ono totiž Alenku potkalo za&nbsp;tu&nbsp;chvíli tolik nevídaného, že&nbsp;už&nbsp;jí&nbsp;skoro všechno připadalo možné.</span></p>
        <p class="chunk" data-nb-ref-number="4" data-nb-words="55" data-nb-chars="333"><span class="idea" data-nb-ref-number="3" id="idea3" data-nb-words="55" data-nb-chars="333">Čekat u&nbsp;dvířek nebylo nic platné, a&nbsp;tak se&nbsp;Alenka vrátila ke&nbsp;stolku, jestli tam třeba nenajde ještě nějaký klíček, nebo aspoň nějaký návod, jak se&nbsp;sklapnout jako dalekohled. Tentokrát tam našla lahvičku („ta tu&nbsp;předtím určitě nebyla,“ řekla si&nbsp;Alenka) a&nbsp;ta&nbsp;měla na&nbsp;hrdle cedulku s&nbsp;nápisem krásně vytištěným velkými písmeny: VYPIJ MĚ.</span></p>
        <p class="chunk" data-nb-ref-number="5" data-nb-words="104" data-nb-chars="596"><span class="idea" data-nb-ref-number="4" id="idea4" data-nb-words="104" data-nb-chars="596">To&nbsp;se&nbsp;lehko řekne „vypij mě“, ale moudrá Alenka se&nbsp;do&nbsp;toho nepohrne. „Ba ne,“ řekla si, „napřed se&nbsp;podívám, jestli tam není označení <em>jed</em>.“ Co&nbsp;se&nbsp;už&nbsp;načetla hezkých povídek o&nbsp;tom, jak děti uhořely, jak je&nbsp;divá zvěř sežrala a&nbsp;mnoho jiných nepříjemností je&nbsp;potkalo jen proto, že&nbsp;nedbaly prostých ponaučení, která jim jejich přátelé vštěpovali; tak např.: že&nbsp;se&nbsp;spálíš, když držíš moc dlouho v&nbsp;ruce žhavý pohrabáč, že&nbsp;ti&nbsp;obyčejně teče krev, když se&nbsp;hodně hluboko řízneš nožem, a&nbsp;také nezapomínala na&nbsp;to, že&nbsp;když si&nbsp;pořádně přihneš z&nbsp;lahvičky označené <em>jed</em>, dříve nebo později ti&nbsp;to&nbsp;nebude dělat dobře.</span></p>
        <p class="chunk" data-nb-ref-number="6" data-nb-words="38" data-nb-chars="217"><span class="idea" data-nb-ref-number="5" id="idea5" data-nb-words="38" data-nb-chars="217">Ale na&nbsp;lahvičce nestálo <em>jed</em>; Alenka se&nbsp;tedy odhodlala, že&nbsp;to&nbsp;ochutná. Bylo to&nbsp;moc dobré (chutnalo to&nbsp;jako třešňový koláč, krém, ananas, pečený krocan, karamel a&nbsp;topinky s&nbsp;máslem dohromady) a&nbsp;za&nbsp;chvilku to&nbsp;měla v&nbsp;sobě.</span></p>
        <p class="chunk" data-nb-ref-number="7" data-nb-words="12" data-nb-chars="72"><span class="idea" data-nb-ref-number="6" id="idea6" data-nb-words="12" data-nb-chars="72">„To je&nbsp;mi&nbsp;divně,“ řekla Alenka. „Nejspíš se&nbsp;už&nbsp;sklápím jako dalekohled.“</span></p>
        <p class="chunk" data-nb-ref-number="8" data-nb-words="77" data-nb-chars="450"><span class="idea" data-nb-ref-number="7" id="idea7" data-nb-words="77" data-nb-chars="450">A&nbsp;opravdu; měřila už&nbsp;jen deset palců na&nbsp;výšku a&nbsp;celá se&nbsp;rozzářila radostí nad tím, že&nbsp;takhle veliká už&nbsp;projde dvířky do&nbsp;té&nbsp;krásné zahrady. Ale napřed chvilku počkala, jestli se&nbsp;snad ještě víc nescvrkne. Trochu trnula. „A co&nbsp;jestli se&nbsp;nakonec rozplynu, jako když svíčka dohoří,“ řekla si&nbsp;Alenka. „Jak asi budu potom vypadat, to&nbsp;bych ráda věděla.“ A&nbsp;vymýšlela si, jak vypadá plamen svíčky, když se&nbsp;sfoukne, co&nbsp;se&nbsp;pamatuje, nic takového jakživ neviděla.</span></p>
        <p class="chunk" data-nb-ref-number="9" data-nb-words="76" data-nb-chars="384"><span class="idea" data-nb-ref-number="8" id="idea8" data-nb-words="76" data-nb-chars="384">Nic se&nbsp;s&nbsp;ní&nbsp;už&nbsp;nedělo, a&nbsp;tak se&nbsp;za&nbsp;chvíli rozhodla, že&nbsp;půjde rovnou do&nbsp;zahrady; ale chudák Alenka! došla ke&nbsp;dvířkám a&nbsp;zjistila, že&nbsp;si&nbsp;ten zlatý klíček zapomněla; vrátila se&nbsp;pro něj ke&nbsp;stolku, ale už&nbsp;na&nbsp;něj nedosáhla: přes sklo ho&nbsp;jasně viděla, a&nbsp;tak šplhala po&nbsp;jedné noze u&nbsp;stolku, ale moc jí&nbsp;to&nbsp;klouzalo; až&nbsp;ji&nbsp;to&nbsp;šplhání nakonec zmohlo, a&nbsp;tak si, chudinka, sedla a&nbsp;dala se&nbsp;do&nbsp;pláče.</span></p>
        <p class="chunk" data-nb-ref-number="10" data-nb-words="87" data-nb-chars="503"><span class="idea" data-nb-ref-number="9" id="idea9" data-nb-words="87" data-nb-chars="503">„No tak, pláčem nic nespravíš,“ spustila na&nbsp;sebe zhurta Alenka. „Hned přestaň, to&nbsp;ti&nbsp;radím!“ Obyčejně si&nbsp;radila dobře (ač málokdy uposlechla) a&nbsp;někdy si&nbsp;tak zostra vyhubovala, až&nbsp;jí&nbsp;vhrkly slzy do&nbsp;očí; a&nbsp;jednou, jak si&nbsp;vzpomíná, málem si&nbsp;napohlavkovala za&nbsp;to, že&nbsp;jak hrála sama se&nbsp;sebou kroket, švindlovala; ona totiž ta&nbsp;zvláštní holčička ráda dělala, jako by&nbsp;byla ve&nbsp;dvou osobách. „Ale dělat, že&nbsp;jsem ve&nbsp;dvou osobách, to&nbsp;teď nejde,“ řekla si&nbsp;nešťastná Alenka. „Zbývá mě&nbsp;ani ne&nbsp;na&nbsp;jednu pořádnou osobu!“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./alenka_v_kraji_divu_015.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>
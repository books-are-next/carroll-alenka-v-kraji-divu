<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Královnino kroketové hřiště">
    <meta name="apple-mobile-web-app-capable" content="yes">
    <title>Královnino kroketové hřiště</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="57">
    <link rel="prev" href="./alenka_v_kraji_divu_061.html">
    <link rel="next" href="./alenka_v_kraji_divu_063.html">
    <link rel="self" href="alenka_v_kraji_divu_062.html">
    <meta name="identifier" content="carroll-alenka-v-kraji-divu-a-za-zrcadlem-e47eb34">
    <meta name="role" content="chapter">
  </head>
  <body data-nb-words="375" data-nb-chars="2205" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./alenka_v_kraji_divu_061.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="3" data-nb-chars="27"><span class="idea" data-nb-ref-number="1" id="idea1" data-nb-words="3" data-nb-chars="27">Královnino kroketové hřiště</span></h1>
        <p class="chunk" data-nb-ref-number="2" id="chunk2" data-nb-words="47" data-nb-chars="268"><span class="idea" data-nb-ref-number="2" id="idea2" data-nb-words="47" data-nb-chars="268">U&nbsp;vchodu do&nbsp;zahrady stál velký růžový štěp. Rostly na&nbsp;něm bílé růže, ale tři zahradníci je&nbsp;usilovně přetírali na&nbsp;červeno. Alence to&nbsp;bylo velmi divné, šla se&nbsp;tedy na&nbsp;ně&nbsp;podívat zblízka, a&nbsp;když k&nbsp;nim došla, zaslechla: „Dávej pozor, Pětko! Nestříkej po&nbsp;mně pořád barvou.“</span></p>
        <p class="chunk" data-nb-ref-number="3" id="chunk3" data-nb-words="26" data-nb-chars="151"><span class="idea" data-nb-ref-number="3" id="idea3" data-nb-words="26" data-nb-chars="151">„Já za&nbsp;to&nbsp;nemohu,“ zavrčel Pětka, „Sedmička mě&nbsp;šťouchl do&nbsp;lokte.“ Sedmička hned zdvihl hlavu a&nbsp;řekl: „Tak, tak, Pětko. Jen to&nbsp;vždycky svaluj na&nbsp;druhé.“</span></p>
        <p class="chunk" data-nb-ref-number="4" id="chunk4" data-nb-words="15" data-nb-chars="100"><span class="idea" data-nb-ref-number="4" id="idea4" data-nb-words="15" data-nb-chars="100">„Ty moc nemluv!“ řekl Pětka. „Zrovna včera jsem slyšel Královnu, jak říkala, že&nbsp;zasloužíš popravit.“</span></p>
        <p class="chunk" data-nb-ref-number="5" id="chunk5" data-nb-words="8" data-nb-chars="42"><span class="idea" data-nb-ref-number="5" id="idea5" data-nb-words="8" data-nb-chars="42">„A zač?“ ozval se&nbsp;ten, co&nbsp;promluvil první.</span></p>
        <p class="chunk" data-nb-ref-number="6" id="chunk6" data-nb-words="8" data-nb-chars="47"><span class="idea" data-nb-ref-number="6" id="idea6" data-nb-words="8" data-nb-chars="47">„Tobě, Dvojko, po&nbsp;tom nic není!“ řekl Sedmička.</span></p>
        <p class="chunk" data-nb-ref-number="7" id="chunk7" data-nb-words="19" data-nb-chars="109"><span class="idea" data-nb-ref-number="7" id="idea7" data-nb-words="19" data-nb-chars="109">„Jakpak ne, je!“ řekl Pětka. „Však já&nbsp;mu&nbsp;to&nbsp;povím za&nbsp;to, že&nbsp;místo cibule přinesl kuchaři tulipánové cibulky.“</span></p>
        <p class="chunk" data-nb-ref-number="8" id="chunk8" data-nb-words="36" data-nb-chars="201"><span class="idea" data-nb-ref-number="8" id="idea8" data-nb-words="36" data-nb-chars="201">Sedmička praštil štětcem a&nbsp;spustil: „No ne, taková nespravedlnost –“ a&nbsp;tu&nbsp;zahlédl Alenku, jak tam stojí a&nbsp;kouká po&nbsp;nich, a&nbsp;hned se&nbsp;zarazil; také ti&nbsp;dva ostatní se&nbsp;ohlédli a&nbsp;všichni se&nbsp;hluboce uklonili.</span></p>
        <p class="chunk" data-nb-ref-number="9" id="chunk9" data-nb-words="10" data-nb-chars="68"><span class="idea" data-nb-ref-number="9" id="idea9" data-nb-words="10" data-nb-chars="68">„Povězte mi&nbsp;prosím,“ řekla Alenka nesměle, „proč ty&nbsp;růže přetíráte?“</span></p>
        <p class="chunk" data-nb-ref-number="10" id="chunk10" data-nb-words="88" data-nb-chars="513"><span class="idea" data-nb-ref-number="10" id="idea10" data-nb-words="88" data-nb-chars="513">Pětka a&nbsp;Sedmička neříkali nic, jenom hleděli na&nbsp;Dvojku. Dvojka tichounce vykládal: „Víte, slečinko, to&nbsp;máte tak, tohle měly být červené růže, a&nbsp;my&nbsp;jsme se&nbsp;spletli a&nbsp;zasadili jsme bílé; kdyby na&nbsp;to&nbsp;Královna přišla, hned by&nbsp;nám srazili hlavu, toť se&nbsp;ví. A&nbsp;tak než přijde, snažíme se, slečinko –“ Pětka zatím starostlivě napínal zrak přes celou zahradu a&nbsp;v&nbsp;tu&nbsp;chvíli vykřikl: „Královna! Královna!“ Všichni tři zahradníci se&nbsp;rázem vrhli tváří k&nbsp;zemi. Ozval se&nbsp;dupot a&nbsp;Alenka se&nbsp;ohlédla; nemohla se&nbsp;už&nbsp;Královny dočkat.</span></p>
        <p class="chunk" data-nb-ref-number="11" id="chunk11" data-nb-words="115" data-nb-chars="679"><span class="idea" data-nb-ref-number="11" id="idea11" data-nb-words="115" data-nb-chars="679">Napřed šlo deset křížových vojáků. Vzhled měli stejný jako ti&nbsp;tři zahradníci, byli podlouhlí a&nbsp;ploší a&nbsp;ruce a&nbsp;nohy měli v&nbsp;rozích. Za&nbsp;nimi šlo deset skvostně károvaných dvořanů. Stejně jako vojáci i&nbsp;oni pochodovali ve&nbsp;dvojstupu. Pak šly královské děti, bylo jich deset; vedly se&nbsp;po&nbsp;dvou za&nbsp;ruce a&nbsp;tak cupitala vesele ta&nbsp;drobotina, celá ozdobená srdci. Za&nbsp;nimi se&nbsp;hrnuli hosté, samí Králové a&nbsp;Královny, Alenka mezi nimi zahlédla také Bílého Králíka. Rozčileně drmolil, všemu se&nbsp;culil a&nbsp;tak prošel vedle Alenky a&nbsp;ani si&nbsp;jí&nbsp;nevšiml. Potom šel Srdcový Spodek a&nbsp;na&nbsp;podušce z&nbsp;nachového sametu nesl královskou korunu. Na&nbsp;samém konci tohoto nádherného průvodu kráčel pak Král s&nbsp;Královnou.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./alenka_v_kraji_divu_063.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>
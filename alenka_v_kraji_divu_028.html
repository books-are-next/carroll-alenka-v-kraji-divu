<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Alenka v kraji divů a za zrcadlem</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./alenka_v_kraji_divu_027.html">
    <link rel="next" href="./alenka_v_kraji_divu_029.html">
    <meta name="nb-order" content="25">
    <link rel="self" href="alenka_v_kraji_divu_028.html">
    <meta name="nb-identifier" content="carroll-alenka-v-kraji-divu-a-za-zrcadlem-5bd1595">
    <meta name="nb-role" content="chapter">
  </head>
  <body data-nb-words="891" data-nb-chars="5236" class="nb-role-chapter nb-custom-style">
    <nav role="doc-toc">
      <ul>
        <li><a href="alenka_v_kraji_divu_007.html">Alenka v kraji divů</a>
          <ul class="plain">
            <li><a href="alenka_v_kraji_divu_008.html">Dolů králičí dírou</a></li>
            <li><a href="alenka_v_kraji_divu_017.html">Kaluž slz</a></li>
            <li><a href="alenka_v_kraji_divu_024.html">Kuriální závod
                a sáhodlouhý obrázek</a></li>
            <li><a href="alenka_v_kraji_divu_029.html">O tom, jak Vilík komínem vylít</a></li>
            <li><a href="alenka_v_kraji_divu_037.html">Houseňákova rada</a></li>
            <li><a href="alenka_v_kraji_divu_045.html">Vepř a pepř</a></li>
            <li><a href="alenka_v_kraji_divu_055.html">Bláznivá svačina</a></li>
            <li><a href="alenka_v_kraji_divu_062.html">Královnino kroketové hřiště</a></li>
            <li><a href="alenka_v_kraji_divu_071.html">Paželví povídka</a></li>
            <li><a href="alenka_v_kraji_divu_078.html">Humří čtverylka</a></li>
            <li><a href="alenka_v_kraji_divu_083.html">Kdo ukradl vdolky</a></li>
            <li><a href="alenka_v_kraji_divu_089.html">Alenčino svědectví</a></li>
          </ul>
        </li>
      </ul>
      <ul>
        <li><a href="alenka_v_kraji_divu_097.html">Za zrcadlem, a s čím se tam Alenka setkala</a>
          <ul class="plain">
            <li><a href="alenka_v_kraji_divu_099.html">Předmluva</a></li>
            <li><a href="alenka_v_kraji_divu_100.html">Dům za zrcadlem</a></li>
            <li><a href="alenka_v_kraji_divu_116.html">Zahrada živých květin</a></li>
            <li><a href="alenka_v_kraji_divu_125.html">Hmyz za zrcadlem</a></li>
            <li><a href="alenka_v_kraji_divu_135.html">Tydliták a Tydlitek</a></li>
            <li><a href="alenka_v_kraji_divu_150.html">Vlna a voda</a></li>
            <li><a href="alenka_v_kraji_divu_159.html">Valihrach</a></li>
            <li><a href="alenka_v_kraji_divu_165.html">Lev a jednorožec</a></li>
            <li><a href="alenka_v_kraji_divu_176.html">„Je to můj vynález“</a></li>
            <li><a href="alenka_v_kraji_divu_186.html">Královna Alenka</a></li>
            <li><a href="alenka_v_kraji_divu_197.html">Třesení</a></li>
            <li><a href="alenka_v_kraji_divu_199.html">Probuzení</a></li>
            <li><a href="alenka_v_kraji_divu_201.html">Komu se to zdálo?</a></li>
          </ul>
        </li>
      </ul>
      <ul>
        <li><a href="alenka_v_kraji_divu_204.html">O autorovi Alenčiných dobrodružných příběhů</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./alenka_v_kraji_divu_027.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <p class="chunk" data-nb-ref-number="2" data-nb-words="33" data-nb-chars="189"><span class="idea" data-nb-ref-number="1" id="idea1" data-nb-words="33" data-nb-chars="189">„Mluv jasně!“ řekl Orlík. „Já těm dlouhatánským slovům nerozumím a&nbsp;ostatně ty, jak se&nbsp;mi&nbsp;zdá, taky ne!“ A&nbsp;Orlík sklopil hlavu, aby nebylo vidět, jak se&nbsp;usmívá, zato jiní ptáci se&nbsp;uchichtli.</span></p>
        <p class="chunk" data-nb-ref-number="3" data-nb-words="15" data-nb-chars="96"><span class="idea" data-nb-ref-number="2" id="idea2" data-nb-words="15" data-nb-chars="96">„Chtěl jsem říct jen tolik,“ bránil se&nbsp;Blboun uraženě, „že nejlíp se&nbsp;usušíme kuriálním závodem.“</span></p>
        <p class="chunk" data-nb-ref-number="4" data-nb-words="35" data-nb-chars="176"><span class="idea" data-nb-ref-number="3" id="idea3" data-nb-words="35" data-nb-chars="176">„Co je&nbsp;to&nbsp;kuriální závod?“ zeptala se&nbsp;Alenka; ne&nbsp;že&nbsp;by&nbsp;jí&nbsp;na&nbsp;tom záleželo, ale Blboun se&nbsp;odmlčel, jako by&nbsp;čekal, že&nbsp;někdo něco řekne, a&nbsp;bylo vidět, že&nbsp;se&nbsp;do&nbsp;toho nikomu nechce.</span></p>
        <p class="chunk" data-nb-ref-number="5" data-nb-words="28" data-nb-chars="158"><span class="idea" data-nb-ref-number="4" id="idea4" data-nb-words="28" data-nb-chars="158">„No nejlépe si&nbsp;to&nbsp;vysvětlíme,“ řekl Blboun, „když to&nbsp;uděláme.“ (A protože byste si&nbsp;to&nbsp;možná někdy v&nbsp;zimě sami rádi zkusili, řeknu vám, jak to&nbsp;Blboun provedl.)</span></p>
        <p class="chunk" data-nb-ref-number="6" data-nb-words="60" data-nb-chars="372"><span class="idea" data-nb-ref-number="5" id="idea5" data-nb-words="60" data-nb-chars="372">Nejdřív vyznačil jakžtakž do&nbsp;kruhu závodní dráhu („na přesném tvaru nezáleží,“ řekl), pak přítomné rozestavil na&nbsp;závodní dráze každého jinam. Žádné „raz, dva, tři, teď“, každý se&nbsp;rozběhl, kdy chtěl, takže bylo těžko poznat, kdy doběhl. Běhali tak asi půl hodiny, až&nbsp;úplně uschli, a&nbsp;tu&nbsp;křikl Blboun: „Konec závodu!“ a&nbsp;všichni ho&nbsp;obklopili a&nbsp;udýchaně se&nbsp;ptali: „Kdo vyhrál?“</span></p>
        <p class="chunk" data-nb-ref-number="7" data-nb-words="38" data-nb-chars="236"><span class="idea" data-nb-ref-number="6" id="idea6" data-nb-words="38" data-nb-chars="236">Než jim Blboun odpověděl, hluboce se&nbsp;zadumal, dlouhou chvíli seděl a&nbsp;prst si&nbsp;tiskl na&nbsp;čelo (však víte, jak to&nbsp;na&nbsp;obrázcích dělává Shakespeare) a&nbsp;ostatní tiše čekali. Konečně řekl Blboun: „Všichni vyhráli a&nbsp;všichni budou odměněni cenou.“</span></p>
        <p class="chunk" data-nb-ref-number="8" data-nb-words="28" data-nb-chars="169"><span class="idea" data-nb-ref-number="7" id="idea7" data-nb-words="28" data-nb-chars="169">„Ale kdo bude udílet ceny?“ ozvali se&nbsp;sborem. „No samozřejmě <em>ona</em>,“ řekl Blboun a&nbsp;ukázal prstem na&nbsp;Alenku. Všichni ji&nbsp;obklopili a&nbsp;volali jeden přes druhého: „Ceny! Ceny!“</span></p>
        <p class="chunk" data-nb-ref-number="9" data-nb-words="30" data-nb-chars="176"><span class="idea" data-nb-ref-number="8" id="idea8" data-nb-words="30" data-nb-chars="176">Alenka nevěděla, co&nbsp;počít, a&nbsp;v&nbsp;té&nbsp;bezradnosti sáhla do&nbsp;kapsy a&nbsp;vytáhla krabičku bonbónů (naštěstí je&nbsp;slaná voda nepromáčela) a&nbsp;za&nbsp;odměnu je&nbsp;rozdala. Na&nbsp;každého se&nbsp;dostal jeden.</span></p>
        <p class="chunk" data-nb-ref-number="10" data-nb-words="8" data-nb-chars="46"><span class="idea" data-nb-ref-number="9" id="idea9" data-nb-words="8" data-nb-chars="46">„Ale ji&nbsp;taky musíme odměnit cenou,“ řekla Myš.</span></p>
        <p class="chunk" data-nb-ref-number="11" data-nb-words="11" data-nb-chars="77"><span class="idea" data-nb-ref-number="10" id="idea10" data-nb-words="11" data-nb-chars="77">„Samozřejmě,“ odpověděl se&nbsp;smrtelnou vážností Blboun. „Co máš ještě v&nbsp;kapse?“</span></p>
        <p class="chunk" data-nb-ref-number="12" data-nb-words="5" data-nb-chars="38"><span class="idea" data-nb-ref-number="11" id="idea11" data-nb-words="5" data-nb-chars="38">„Jenom náprstek,“ řekla smutně Alenka.</span></p>
        <p class="chunk" data-nb-ref-number="13" data-nb-words="5" data-nb-chars="25"><span class="idea" data-nb-ref-number="12" id="idea12" data-nb-words="5" data-nb-chars="25">„Sem s&nbsp;ním,“ řekl Blboun.</span></p>
        <p class="chunk" data-nb-ref-number="14" data-nb-words="25" data-nb-chars="174"><span class="idea" data-nb-ref-number="13" id="idea13" data-nb-words="25" data-nb-chars="174">Znovu obklopili Alenku a&nbsp;Blboun jí&nbsp;slavnostně odevzdal náprstek se&nbsp;slovy: „Račiž přijmout tento roztomilý náprstek,“ a&nbsp;když ten krátký proslov dopověděl, všichni křikli hurá.</span></p>
        <p class="chunk" data-nb-ref-number="15" data-nb-words="31" data-nb-chars="176"><span class="idea" data-nb-ref-number="14" id="idea14" data-nb-words="31" data-nb-chars="176">Alence to&nbsp;připadalo hloupé, ale oni se&nbsp;tvářili tak vážně, že&nbsp;jí&nbsp;zašla chuť do&nbsp;smíchu; a&nbsp;protože jí&nbsp;žádné vhodné slovo nenapadlo, jen se&nbsp;uklonila a&nbsp;velmi vážně přijala náprstek.</span></p>
        <p class="chunk" data-nb-ref-number="16" data-nb-words="41" data-nb-chars="237"><span class="idea" data-nb-ref-number="15" id="idea15" data-nb-words="41" data-nb-chars="237">Potom se&nbsp;jedly bonbóny. Neobešlo se&nbsp;to&nbsp;bez křiku a&nbsp;zmatku, velcí ptáci reptali, že&nbsp;jim bonbóny nechutnají, malí se&nbsp;zas dávili, až&nbsp;dostali herdu do&nbsp;zad. Konečně dojedli, znovu se&nbsp;sesedli dokola a&nbsp;prosili Myš, aby jim ještě něco vyprávěla.</span></p>
        <p class="chunk" data-nb-ref-number="17" data-nb-words="30" data-nb-chars="147"><span class="idea" data-nb-ref-number="16" id="idea16" data-nb-words="30" data-nb-chars="147">„Slíbila jsi mi, že&nbsp;mi&nbsp;povíš něco ze&nbsp;svého života,“ řekla Alenka, „a jak to, že&nbsp;nemáš ráda – K&nbsp;a&nbsp;P,“ dodala šeptem, aby se&nbsp;snad Myš zase neurazila.</span></p>
        <p class="chunk" data-nb-ref-number="18" data-nb-words="12" data-nb-chars="72"><span class="idea" data-nb-ref-number="17" id="idea17" data-nb-words="12" data-nb-chars="72">„Ten můj obrázek je&nbsp;sáhodlouhý a&nbsp;smutný,“ řekla Alence s&nbsp;povzdechem Myš.</span></p>
        <p class="chunk" data-nb-ref-number="19" data-nb-words="39" data-nb-chars="213"><span class="idea" data-nb-ref-number="18" id="idea18" data-nb-words="39" data-nb-chars="213">Alenka přeslechla, co&nbsp;Myš říká, a&nbsp;s&nbsp;úžasem se&nbsp;zahleděla na&nbsp;její ocásek: „Sáhodlouhý, to&nbsp;je, ale proč by&nbsp;měl být smutný?“ A&nbsp;tak při Myšině vyprávění pořád hloubala, až&nbsp;se&nbsp;jí&nbsp;ten obrázek proměnil v&nbsp;takovýto ocásek –</span></p>
        <p class="chunk" data-nb-ref-number="20" data-nb-words="4" data-nb-chars="20"><span class="idea" data-nb-ref-number="19" id="idea19" data-nb-words="2" data-nb-chars="13">Spustil Hafan<br></span>
          <span class="idea" data-nb-ref-number="20" id="idea20" data-nb-words="2" data-nb-chars="7">na&nbsp;Myš:</span>
        </p>
        <p class="chunk" data-nb-ref-number="21" data-nb-words="8" data-nb-chars="42"><span class="idea" data-nb-ref-number="21" id="idea21" data-nb-words="4" data-nb-chars="20">„Marně se&nbsp;mi&nbsp;bráníš,<br></span>
          <span class="idea" data-nb-ref-number="22" id="idea22" data-nb-words="3" data-nb-chars="17">na&nbsp;soud pojecháš,<br></span>
          <span class="idea" data-nb-ref-number="23" id="idea23" data-nb-words="1" data-nb-chars="5">proč?</span>
        </p>
        <p class="chunk" data-nb-ref-number="22" data-nb-words="3" data-nb-chars="14"><span class="idea" data-nb-ref-number="24" id="idea24" data-nb-words="3" data-nb-chars="14">se&nbsp;ještě ptáš!</span></p>
        <p class="chunk" data-nb-ref-number="23" data-nb-words="13" data-nb-chars="65"><span class="idea" data-nb-ref-number="25" id="idea25" data-nb-words="4" data-nb-chars="18">Já&nbsp;tam taky půjdu,<br></span>
          <span class="idea" data-nb-ref-number="26" id="idea26" data-nb-words="3" data-nb-chars="16">žalovat tě&nbsp;budu,<br></span>
          <span class="idea" data-nb-ref-number="27" id="idea27" data-nb-words="4" data-nb-chars="15">o&nbsp;tvé vině soud<br></span>
          <span class="idea" data-nb-ref-number="28" id="idea28" data-nb-words="2" data-nb-chars="16">musí rozhodnout.</span>
        </p>
        <p class="chunk" data-nb-ref-number="24" data-nb-words="3" data-nb-chars="20"><span class="idea" data-nb-ref-number="29" id="idea29" data-nb-words="3" data-nb-chars="20">Pojď a&nbsp;neodmlouvej.“</span></p>
        <p class="chunk" data-nb-ref-number="25" data-nb-words="3" data-nb-chars="13"><span class="idea" data-nb-ref-number="30" id="idea30" data-nb-words="3" data-nb-chars="13">Myš mu&nbsp;řekla:</span></p>
        <p class="chunk" data-nb-ref-number="26" data-nb-words="13" data-nb-chars="68"><span class="idea" data-nb-ref-number="31" id="idea31" data-nb-words="3" data-nb-chars="13">„Ouvej, to&nbsp;mi</span>
          <span class="idea" data-nb-ref-number="32" id="idea32" data-nb-words="3" data-nb-chars="14">nejde do&nbsp;noty,<br></span>
          <span class="idea" data-nb-ref-number="33" id="idea33" data-nb-words="4" data-nb-chars="19">bez soudce a&nbsp;poroty<br></span>
          <span class="idea" data-nb-ref-number="34" id="idea34" data-nb-words="1" data-nb-chars="4">není<br></span>
          <span class="idea" data-nb-ref-number="35" id="idea35" data-nb-words="2" data-nb-chars="18">žádné rozsouzení!“</span>
        </p>
        <p class="chunk" data-nb-ref-number="27" data-nb-words="2" data-nb-chars="14"><span class="idea" data-nb-ref-number="36" id="idea36" data-nb-words="2" data-nb-chars="14">Odpověděl pes:</span></p>
        <p class="chunk" data-nb-ref-number="28" data-nb-words="11" data-nb-chars="119"><span class="idea" data-nb-ref-number="37" id="idea37" data-nb-words="7" data-nb-chars="96">„Milá Myško, věz,&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; jak je&nbsp;zvykem Hafanů,<br></span>
          <span class="idea" data-nb-ref-number="38" id="idea38" data-nb-words="3" data-nb-chars="15">porotu i&nbsp;soudce<br></span>
          <span class="idea" data-nb-ref-number="39" id="idea39" data-nb-words="1" data-nb-chars="8">zastanu.</span>
        </p>
        <p class="chunk" data-nb-ref-number="29" data-nb-words="6" data-nb-chars="33"><span class="idea" data-nb-ref-number="40" id="idea40" data-nb-words="3" data-nb-chars="14">Po tom procesu<br></span>
          <span class="idea" data-nb-ref-number="41" id="idea41" data-nb-words="2" data-nb-chars="11">ortel smrti<br></span>
          <span class="idea" data-nb-ref-number="42" id="idea42" data-nb-words="1" data-nb-chars="8">vynesu.“</span>
        </p>
        <p class="chunk" data-nb-ref-number="30" data-nb-words="9" data-nb-chars="59"><span class="idea" data-nb-ref-number="43" id="idea43" data-nb-words="9" data-nb-chars="59">„Když ty&nbsp;nedáváš pozor!“ plísnila Myš Alenku. „Nač myslíš?“</span></p>
        <p class="chunk" data-nb-ref-number="31" data-nb-words="16" data-nb-chars="97"><span class="idea" data-nb-ref-number="44" id="idea44" data-nb-words="16" data-nb-chars="97">„Promiň laskavě,“ řekla Alenka poníženě, „ale v&nbsp;těch zákrutech jsi došla, zdá se&nbsp;mi, na&nbsp;osmičku.“</span></p>
        <p class="chunk" data-nb-ref-number="32" data-nb-words="7" data-nb-chars="36"><span class="idea" data-nb-ref-number="45" id="idea45" data-nb-words="7" data-nb-chars="36">„Jakou smyčku?“ utrhla se&nbsp;na&nbsp;ni&nbsp;Myš.</span></p>
        <p class="chunk" data-nb-ref-number="33" data-nb-words="18" data-nb-chars="109"><span class="idea" data-nb-ref-number="46" id="idea46" data-nb-words="18" data-nb-chars="109">„Smyčku!“ Alenka ráda každému pomáhala, a&nbsp;hned se&nbsp;tedy ohlížela kolem sebe. „Dovol prosím, já&nbsp;ti&nbsp;ji&nbsp;rozvážu!“</span></p>
        <p class="chunk" data-nb-ref-number="34" data-nb-words="12" data-nb-chars="74"><span class="idea" data-nb-ref-number="47" id="idea47" data-nb-words="12" data-nb-chars="74">„To nedovolím,“ Myš vstala a&nbsp;šla pryč. „Urážíš mě&nbsp;těmi nesmyslnými řečmi.“</span></p>
        <p class="chunk" data-nb-ref-number="35" data-nb-words="15" data-nb-chars="85"><span class="idea" data-nb-ref-number="48" id="idea48" data-nb-words="15" data-nb-chars="85">„Já jsem to&nbsp;tak nemyslila,“ bránila se&nbsp;chudák Alenka. „Ale když ty&nbsp;jsi tak urážlivá!“</span></p>
        <p class="chunk" data-nb-ref-number="36" data-nb-words="5" data-nb-chars="32"><span class="idea" data-nb-ref-number="49" id="idea49" data-nb-words="5" data-nb-chars="32">Myš místo odpovědi jen zavrčela.</span></p>
        <p class="chunk" data-nb-ref-number="37" data-nb-words="30" data-nb-chars="166"><span class="idea" data-nb-ref-number="50" id="idea50" data-nb-words="30" data-nb-chars="166">„Prosím tě, vrať se&nbsp;a&nbsp;dopověz nám to,“ volala za&nbsp;ní&nbsp;Alenka. A&nbsp;všichni do&nbsp;toho vpadli sborem: „Vrať se, prosím!“ Ale Myš nedůtklivě zavrtěla hlavou a&nbsp;přidala do&nbsp;kroku.</span></p>
        <p class="chunk" data-nb-ref-number="38" data-nb-words="46" data-nb-chars="263"><span class="idea" data-nb-ref-number="51" id="idea51" data-nb-words="46" data-nb-chars="263">„Škoda že&nbsp;tu&nbsp;nezůstala!“ povzdechl si&nbsp;Papoušek, sotva jim zmizela z&nbsp;očí; a&nbsp;stará Krabice se&nbsp;toho hned chytla a&nbsp;napomenula dceru: „Milé dítě! Vezmi si&nbsp;z&nbsp;toho příklad a&nbsp;nikdy se&nbsp;nedej strhnout k&nbsp;hněvu!“ „Buď zticha, mami!“ odsekla dcera. „Ty bys i&nbsp;ústřici dožrala!“</span></p>
        <p class="chunk" data-nb-ref-number="39" data-nb-words="19" data-nb-chars="108"><span class="idea" data-nb-ref-number="52" id="idea52" data-nb-words="19" data-nb-chars="108">„Kdybych tady tak měla Micku!“ řekla Alenka nahlas, jen tak pro sebe. „Ta by&nbsp;mně ji&nbsp;hnedle přinesla zpátky.“</span></p>
        <p class="chunk" data-nb-ref-number="40" data-nb-words="12" data-nb-chars="59"><span class="idea" data-nb-ref-number="53" id="idea53" data-nb-words="12" data-nb-chars="59">„A kdo to&nbsp;je&nbsp;Micka, že&nbsp;jsem tak smělý,“ zeptal se&nbsp;Papoušek.</span></p>
        <p class="chunk" data-nb-ref-number="41" data-nb-words="37" data-nb-chars="201"><span class="idea" data-nb-ref-number="54" id="idea54" data-nb-words="37" data-nb-chars="201">Alenka o&nbsp;svém miláčkovi vždycky ráda povídala, a&nbsp;tak ochotně odpověděla: „Micka je&nbsp;naše kočka. Jak ta&nbsp;vám chytá myši, to&nbsp;stojí za&nbsp;to. A&nbsp;jak pase po&nbsp;ptáčcích, to&nbsp;bys viděl! Sežere ptáčka, jen ho&nbsp;uvidí!“</span></p>
        <p class="chunk" data-nb-ref-number="42" data-nb-words="57" data-nb-chars="371"><span class="idea" data-nb-ref-number="55" id="idea55" data-nb-words="57" data-nb-chars="371">Po&nbsp;jejích slovech nastalo mezi přítomnými hotové pozdvižení. Někteří ptáci se&nbsp;hned sebrali a&nbsp;zmizeli. Jedna stará Straka si&nbsp;důkladně zapnula límec a&nbsp;prohodila: „Já už&nbsp;musím opravdu domů; večerní vzduch mi&nbsp;nedělá dobře na&nbsp;krk!“ a&nbsp;jeden Kanárek svolával rozechvělým hláskem děti: „Pojďte, dětičky! Musíte na&nbsp;kutě!“ Pod různými záminkami odcházeli a&nbsp;Alenka tam zůstala sama.</span></p>
        <p class="chunk" data-nb-ref-number="43" data-nb-words="68" data-nb-chars="391"><span class="idea" data-nb-ref-number="56" id="idea56" data-nb-words="68" data-nb-chars="391">„Neměla jsem se&nbsp;o&nbsp;Micce zmiňovat!“ řekla si&nbsp;smutně. „Nikdo ji&nbsp;tady nemá rád, a&nbsp;přec je&nbsp;to&nbsp;nejlepší kočka na&nbsp;světě! Ach má&nbsp;zlatá Micko! Jestlipak tě&nbsp;ještě někdy uhlídám!“ A&nbsp;nešťastná Alenka se&nbsp;ze&nbsp;samého stesku a&nbsp;žalu znovu rozplakala. Ale za&nbsp;chvilku se&nbsp;zase zpovzdáli ozvalo cupitání; dychtivě zdvihla hlavu, jestli si&nbsp;to&nbsp;snad Myš nerozmyslila a&nbsp;nejde jí&nbsp;dopovědět ten svůj obrázek ze&nbsp;života.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./alenka_v_kraji_divu_029.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>
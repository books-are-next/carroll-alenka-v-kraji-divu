<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kdo ukradl vdolky">
    <meta name="apple-mobile-web-app-capable" content="yes">
    <title>Kdo ukradl vdolky</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="78">
    <link rel="prev" href="./alenka_v_kraji_divu_082.html">
    <link rel="next" href="./alenka_v_kraji_divu_084.html">
    <link rel="self" href="alenka_v_kraji_divu_083.html">
    <meta name="identifier" content="carroll-alenka-v-kraji-divu-a-za-zrcadlem-5c20535">
    <meta name="role" content="chapter">
  </head>
  <body data-nb-words="410" data-nb-chars="2405" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./alenka_v_kraji_divu_082.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="3" data-nb-chars="17"><span class="idea" data-nb-ref-number="1" id="idea1" data-nb-words="3" data-nb-chars="17">Kdo ukradl vdolky</span></h1>
        <p class="chunk" data-nb-ref-number="2" id="chunk2" data-nb-words="101" data-nb-chars="568"><span class="idea" data-nb-ref-number="2" id="idea2" data-nb-words="101" data-nb-chars="568">Když tam přišli, Srdcový Král s&nbsp;Královnou seděli na&nbsp;trůně a&nbsp;kolem nich se&nbsp;kupil hustý dav – všelijací ptáčci a&nbsp;zvířátka a&nbsp;k&nbsp;tomu všechny karty. Před nimi stál spoutaný Spodek, po&nbsp;boku střežený vojáky; poblíž Krále stál Bílý Králík, v&nbsp;jedné ruce trubku, v&nbsp;druhé pergamenový svitek. Uprostřed soudního dvora byl pak stůl a&nbsp;na&nbsp;něm velká mísa vdolků; vypadaly tak chutně, že&nbsp;při pohledu na&nbsp;ně&nbsp;dostala Alenka hlad. – Už&nbsp;aby bylo po&nbsp;přelíčení, napadlo ji, a&nbsp;podávaly se&nbsp;zákusky! Ale na&nbsp;to&nbsp;nebylo ani pomyšlení, a&nbsp;tak se&nbsp;rozhlížela kolem sebe, aby si&nbsp;ukrátila dlouhou chvíli.</span></p>
        <p class="chunk" data-nb-ref-number="3" id="chunk3" data-nb-words="30" data-nb-chars="166"><span class="idea" data-nb-ref-number="3" id="idea3" data-nb-words="30" data-nb-chars="166">U&nbsp;soudu Alenka dosud nebyla, jenom o&nbsp;něm čítala, nemálo se&nbsp;tedy zaradovala nad tím, že&nbsp;ví, jak se&nbsp;co&nbsp;jmenuje. „Tohle je&nbsp;soudce,“ řekla si, „protože má&nbsp;velkou paruku.“</span></p>
        <p class="chunk" data-nb-ref-number="4" id="chunk4" data-nb-words="30" data-nb-chars="182"><span class="idea" data-nb-ref-number="4" id="idea4" data-nb-words="30" data-nb-chars="182">Ten soudce byl ostatně Král, a&nbsp;protože na&nbsp;paruce měl nasazenou korunu (chcete-li vědět jak, podívejte se&nbsp;na&nbsp;obrázek v&nbsp;další kapitole), moc spokojeně nevypadal a&nbsp;taky mu&nbsp;to&nbsp;neslušelo.</span></p>
        <p class="chunk" data-nb-ref-number="5" id="chunk5" data-nb-words="63" data-nb-chars="370"><span class="idea" data-nb-ref-number="5" id="idea5" data-nb-words="63" data-nb-chars="370">A&nbsp;tamhle je&nbsp;lavice porotců, napadlo Alence, a&nbsp;těch dvanáct stvoření – (jinak než stvoření se&nbsp;to&nbsp;totiž nazvat nedalo, jednak to&nbsp;byla zvířátka, jednak ptáci) to&nbsp;budou porotci. To&nbsp;slovo si&nbsp;několikrát pro sebe zopakovala a&nbsp;nemálo se&nbsp;tím pyšnila; a&nbsp;právem, vždyť kolikpak děvčátek tak mladých jako ona ví, co&nbsp;to&nbsp;vlastně znamená. Ale stejně by&nbsp;se&nbsp;hodilo říct „členové poroty“.</span></p>
        <p class="chunk" data-nb-ref-number="6" id="chunk6" data-nb-words="23" data-nb-chars="161"><span class="idea" data-nb-ref-number="6" id="idea6" data-nb-words="23" data-nb-chars="161">Všech dvanáct porotců pilně psalo na&nbsp;břidlicové tabulky. „Copak to&nbsp;dělají?“ pošeptala Alenka Nohovi. „Vždyť přelíčení ještě nezačalo, a&nbsp;tak nemají co&nbsp;zapisovat.“</span></p>
        <p class="chunk" data-nb-ref-number="7" id="chunk7" data-nb-words="15" data-nb-chars="101"><span class="idea" data-nb-ref-number="7" id="idea7" data-nb-words="15" data-nb-chars="101">„Oni se&nbsp;podepisují,“ odpověděl šeptem Noh, „aby snad do&nbsp;konce přelíčení nezapomněli, jak se&nbsp;jmenují.“</span></p>
        <p class="chunk" data-nb-ref-number="8" id="chunk8" data-nb-words="26" data-nb-chars="160"><span class="idea" data-nb-ref-number="8" id="idea8" data-nb-words="26" data-nb-chars="160">„Pitomečci,“ vybuchla rozhorleně Alenka, ale hned zas zmlkla; Králík totiž křikl: „Ticho v&nbsp;soudní síni!“ a&nbsp;Král si&nbsp;nasadil brejle a&nbsp;pátral zrakem, kdo to&nbsp;mluví.</span></p>
        <p class="chunk" data-nb-ref-number="9" id="chunk9" data-nb-words="52" data-nb-chars="303"><span class="idea" data-nb-ref-number="9" id="idea9" data-nb-words="52" data-nb-chars="303">Jako by&nbsp;se&nbsp;jim přes rameno dívala, pozorovala Alenka, jak si&nbsp;porotci na&nbsp;tabulku šmahem zapisují „pitomečci!“, a&nbsp;dokonce si&nbsp;všimla, jak se&nbsp;jeden ptá souseda, píše-li se&nbsp;„pitomeček“ s&nbsp;měkkým, nebo s&nbsp;tvrdým i. „To budou mít do&nbsp;konce přelíčení tabulky počmárány, že&nbsp;se&nbsp;v&nbsp;tom nikdo nevyzná!“ řekla si&nbsp;Alenka.</span></p>
        <p class="chunk" data-nb-ref-number="10" id="chunk10" data-nb-words="67" data-nb-chars="377"><span class="idea" data-nb-ref-number="10" id="idea10" data-nb-words="67" data-nb-chars="377">Jednomu porotci skřípalo pisátko. Alenka to&nbsp;ovšem nestrpěla, obešla celou dvoranu, až&nbsp;se&nbsp;octla za&nbsp;ním, a&nbsp;než se&nbsp;nadál, pisátko mu&nbsp;sebrala. Šlo to&nbsp;raz dva a&nbsp;chudinka porotce (byl to&nbsp;Vilík Ještěřík) vůbec nechápal, kam se&nbsp;mu&nbsp;pisátko podělo; slídil po&nbsp;něm na&nbsp;všech stranách, ale nezbylo mu, než celý den psát prstem. Moc platné mu&nbsp;to&nbsp;nebylo, protože to&nbsp;na&nbsp;tabulce nebylo ani znát.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./alenka_v_kraji_divu_084.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>
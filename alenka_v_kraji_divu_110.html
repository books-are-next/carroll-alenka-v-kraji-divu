<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title></title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="105">
    <link rel="prev" href="./alenka_v_kraji_divu_109.html">
    <link rel="next" href="./alenka_v_kraji_divu_111.html">
    <link rel="self" href="alenka_v_kraji_divu_110.html">
    <meta name="identifier" content="carroll-alenka-v-kraji-divu-a-za-zrcadlem-e47eb34">
    <meta name="role" content="chapter">
  </head>
  <body data-nb-words="351" data-nb-chars="1969" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./alenka_v_kraji_divu_109.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="0" data-nb-chars="0"></h1>
        <p class="chunk" data-nb-ref-number="2" id="chunk2" data-nb-words="28" data-nb-chars="151"><span class="idea" data-nb-ref-number="1" id="idea1" data-nb-words="28" data-nb-chars="151">Vtom na&nbsp;stole něco zapištělo, Alenka se&nbsp;otočila a&nbsp;ještě zahlédla, jak se&nbsp;jeden Bílý Pěšec svalil a&nbsp;jak kolem sebe kope. Zvědavě se&nbsp;dívala, co&nbsp;bude dál.</span></p>
        <p class="chunk" data-nb-ref-number="3" id="chunk3" data-nb-words="30" data-nb-chars="171"><span class="idea" data-nb-ref-number="2" id="idea2" data-nb-words="30" data-nb-chars="171">„To křičí mé&nbsp;dítě,“ zvolala Bílá Královna a&nbsp;tak prudce se&nbsp;rozběhla, až&nbsp;Krále porazila do&nbsp;popela. „Má zlatá Lilinko! Má&nbsp;královská kočičko!“ A&nbsp;o&nbsp;překot se&nbsp;šplhala po&nbsp;mřížce.</span></p>
        <p class="chunk" data-nb-ref-number="4" id="chunk4" data-nb-words="51" data-nb-chars="285"><span class="idea" data-nb-ref-number="3" id="idea3" data-nb-words="51" data-nb-chars="285">„Královské Tintilivantili,“ řekl Král a&nbsp;mnul si&nbsp;nos, při pádu si&nbsp;ho&nbsp;totiž odřel. Bodejť by&nbsp;se&nbsp;trochu nedurdil, byl od&nbsp;hlavy až&nbsp;k&nbsp;patě samý popel. Chudák Lilinka vřískala, jako by&nbsp;ji&nbsp;na&nbsp;nože bral. Alenka z&nbsp;upřímné touhy pomoci Královnu popadla a&nbsp;postavila ji&nbsp;na&nbsp;stůl vedle uřvané dcery.</span></p>
        <p class="chunk" data-nb-ref-number="5" id="chunk5" data-nb-words="36" data-nb-chars="223"><span class="idea" data-nb-ref-number="4" id="idea4" data-nb-words="36" data-nb-chars="223">Královna seděla a&nbsp;popadala dech. Po&nbsp;tom prudkém letu povětřím chvíli nemohla vydechnout a&nbsp;jen k&nbsp;sobě mlčky tiskla Lilinku; jakmile zas vydechla, křikla dolů na&nbsp;Bílého Krále, který seděl nadurděně v&nbsp;popelu: „Pozor na&nbsp;sopku!“</span></p>
        <p class="chunk" data-nb-ref-number="6" id="chunk6" data-nb-words="14" data-nb-chars="80"><span class="idea" data-nb-ref-number="5" id="idea5" data-nb-words="14" data-nb-chars="80">„Jakou sopku?“ Král se&nbsp;koukl starostlivě do&nbsp;ohně, tam že&nbsp;ji&nbsp;snad nejspíš uhlídá.</span></p>
        <p class="chunk" data-nb-ref-number="7" id="chunk7" data-nb-words="19" data-nb-chars="122"><span class="idea" data-nb-ref-number="6" id="idea6" data-nb-words="19" data-nb-chars="122">„Mě vymrštila nahoru!“ vyrážela zajíkavě Královna. „Hleď se&nbsp;dostat nahoru – obvyklou cestou – aby tě&nbsp;to&nbsp;taky nevymrštilo!“</span></p>
        <p class="chunk" data-nb-ref-number="8" id="chunk8" data-nb-words="40" data-nb-chars="214"><span class="idea" data-nb-ref-number="7" id="idea7" data-nb-words="40" data-nb-chars="214">Alenka se&nbsp;dívala, jak se&nbsp;Bílý Král drápe z&nbsp;jedné příčky na&nbsp;druhou, a&nbsp;nakonec řekla: „Takhle polezeš na&nbsp;stůl kolik hodin. Neměla bych ti&nbsp;raději pomoct?“ Král jí&nbsp;na&nbsp;to&nbsp;nic neříkal, bylo vidět, že&nbsp;ji&nbsp;neslyší a&nbsp;nevidí.</span></p>
        <p class="chunk" data-nb-ref-number="9" id="chunk9" data-nb-words="32" data-nb-chars="177"><span class="idea" data-nb-ref-number="8" id="idea8" data-nb-words="32" data-nb-chars="177">Alenka ho&nbsp;tedy šetrně sebrala a&nbsp;zdvihla ho&nbsp;nahoru pomaleji než Královnu, aby mu&nbsp;nevyrazila dech, ale než ho&nbsp;postavila na&nbsp;stůl, řekla si, že&nbsp;ho&nbsp;trochu opráší, byl celý od&nbsp;popela.</span></p>
        <p class="chunk" data-nb-ref-number="10" id="chunk10" data-nb-words="50" data-nb-chars="270"><span class="idea" data-nb-ref-number="9" id="idea9" data-nb-words="50" data-nb-chars="270">Tak se&nbsp;před ní&nbsp;jakživ nikdo netvářil, řekla si&nbsp;později kolikrát, jako Král, když ho&nbsp;neviditelná ruka držela v&nbsp;povětří a&nbsp;oprašovala. Byl tak užaslý, že&nbsp;ani nezaječel, jenom poulil oči a&nbsp;otvíral ústa víc a&nbsp;víc a&nbsp;víc, div ho&nbsp;nepustila na&nbsp;zem, jak se&nbsp;jí&nbsp;smíchem třásla ruka.</span></p>
        <p class="chunk" data-nb-ref-number="11" id="chunk11" data-nb-words="51" data-nb-chars="276"><span class="idea" data-nb-ref-number="10" id="idea10" data-nb-words="51" data-nb-chars="276">„Ale prosím tě, jen se&nbsp;tak neškleb!“ vyprskla Alenka a&nbsp;nadobro zapomněla, že&nbsp;ji&nbsp;Král neslyší. „Tak jsi mě&nbsp;rozesmál, že&nbsp;tě&nbsp;sotva udržím! A&nbsp;neotvírej ústa tak dokořán! Nalítá ti&nbsp;tam popel – tak teď už&nbsp;jsi zas čistý!“ přičísla mu&nbsp;vlasy a&nbsp;opatrně ho&nbsp;postavila na&nbsp;stůl ke&nbsp;Královně.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./alenka_v_kraji_divu_111.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>
<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Dolů králičí dírou">
    <meta name="apple-mobile-web-app-capable" content="yes">
    <title>Dolů králičí dírou</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="3">
    <link rel="prev" href="./alenka_v_kraji_divu_007.html">
    <link rel="next" href="./alenka_v_kraji_divu_009.html">
    <link rel="self" href="alenka_v_kraji_divu_008.html">
    <meta name="identifier" content="carroll-alenka-v-kraji-divu-a-za-zrcadlem-e47eb34">
    <meta name="role" content="chapter">
  </head>
  <body data-nb-words="336" data-nb-chars="1855" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./alenka_v_kraji_divu_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="3" data-nb-chars="18"><span class="idea" data-nb-ref-number="1" id="idea1" data-nb-words="3" data-nb-chars="18">Dolů králičí dírou</span></h1>
        <p class="chunk" data-nb-ref-number="2" id="chunk2" data-nb-words="46" data-nb-chars="247"><span class="idea" data-nb-ref-number="2" id="idea2" data-nb-words="46" data-nb-chars="247">Alenku už&nbsp;mrzelo sedět na&nbsp;břehu vedle cesty a&nbsp;nic nedělat. Párkrát nakoukla sestře do&nbsp;rozečtené knížky, ale nebyly tam žádné obrázky a&nbsp;nic se&nbsp;tam nepovídalo, a&nbsp;co&nbsp;je&nbsp;do&nbsp;knížky, když v&nbsp;ní&nbsp;nejsou žádné obrázky a&nbsp;nic se&nbsp;tam nepovídá, řekla si&nbsp;Alenka.</span></p>
        <p class="chunk" data-nb-ref-number="3" id="chunk3" data-nb-words="41" data-nb-chars="223"><span class="idea" data-nb-ref-number="3" id="idea3" data-nb-words="41" data-nb-chars="223">Rozvažovala tedy u&nbsp;sebe (pokud to&nbsp;vůbec šlo, byla horkem celá ospalá a&nbsp;zmámená), zda bude dost zábavné uvít si&nbsp;věneček z&nbsp;kopretin, aby kvůli tomu vstala a&nbsp;natrhala si&nbsp;je, a&nbsp;tu&nbsp;vedle ní&nbsp;přeběhl Bílý Králík s&nbsp;červenýma očima.</span></p>
        <p class="chunk" data-nb-ref-number="4" id="chunk4" data-nb-words="100" data-nb-chars="569"><span class="idea" data-nb-ref-number="4" id="idea4" data-nb-words="100" data-nb-chars="569">Nebylo na&nbsp;tom nic zvláštního a&nbsp;nijak podivné to&nbsp;Alence nepřipadlo, když Králík prohodil: „Jeje! Jeje! Přijdu pozdě.“ (Když nad tím potom dumala, napadlo jí, že&nbsp;ji&nbsp;to&nbsp;mělo zarazit, jenže v&nbsp;tu&nbsp;chvíli jí&nbsp;to&nbsp;připadlo docela samozřejmé); ale když pak Králík dokonce <em>vyndal z&nbsp;kapsy u&nbsp;vesty hodinky</em>_,_ podíval se&nbsp;na&nbsp;ně&nbsp;a&nbsp;běžel dál, Alenka vyskočila; blesklo jí&nbsp;hlavou, že&nbsp;jakživ neviděla, aby měl Králík kapsu u&nbsp;vesty, natož aby z&nbsp;ní&nbsp;vyndával hodinky, popadla ji&nbsp;zvědavost a&nbsp;rozběhla se&nbsp;přes pole za&nbsp;ním a&nbsp;šťastně ho&nbsp;dohonila, zrovna když pod keřem hupl do&nbsp;velké králičí díry.</span></p>
        <p class="chunk" data-nb-ref-number="5" id="chunk5" data-nb-words="17" data-nb-chars="84"><span class="idea" data-nb-ref-number="5" id="idea5" data-nb-words="17" data-nb-chars="84">V&nbsp;mžiku se&nbsp;pustila Alenka za&nbsp;ním, a&nbsp;jak se&nbsp;zas dostane ven, na&nbsp;to&nbsp;vůbec nepomyslila.</span></p>
        <p class="chunk" data-nb-ref-number="6" id="chunk6" data-nb-words="28" data-nb-chars="157"><span class="idea" data-nb-ref-number="6" id="idea6" data-nb-words="28" data-nb-chars="157">Králičí díra vedla kus rovně jako tunel a&nbsp;pak najednou se&nbsp;prudce svažovala dolů, tak prudce, že&nbsp;Alenka neměla vůbec kdy se&nbsp;zastavit a&nbsp;padala do&nbsp;hluboké jámy.</span></p>
        <p class="chunk" data-nb-ref-number="7" id="chunk7" data-nb-words="101" data-nb-chars="557"><span class="idea" data-nb-ref-number="7" id="idea7" data-nb-words="101" data-nb-chars="557">Buď byla ta&nbsp;jáma velmi hluboká, nebo padala Alenka tak pomalu, že&nbsp;měla kdy rozhlížet se&nbsp;kolem sebe a&nbsp;přemýšlet, co&nbsp;bude asi dál. Nejprve zkoušela dívat se&nbsp;dolů, kam to&nbsp;vlastně padá, ale nic neviděla, bylo tam tma; ohlížela se&nbsp;tedy po&nbsp;stěnách jámy a&nbsp;všimla si, že&nbsp;je&nbsp;tam plno polic a&nbsp;přihrádek: tu&nbsp;a&nbsp;tam visely na&nbsp;skobách mapy a&nbsp;obrázky. Cestou sebrala z&nbsp;jedné police sklenici; stálo na&nbsp;ní&nbsp;POMERANČOVÁ ZAVAŘENINA, ale zklamala se, byla prázdná. Zahodit ji, to&nbsp;se&nbsp;jí&nbsp;nezdálo, aby snad někoho nezabila, a&nbsp;tak ji&nbsp;při tom padání šťastně strčila do&nbsp;jedné poličky.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./alenka_v_kraji_divu_009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>
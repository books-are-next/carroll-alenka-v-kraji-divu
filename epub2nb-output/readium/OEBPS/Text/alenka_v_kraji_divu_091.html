<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection2"><p class="mlptext1">„Toť se ví, že bezvýznamné,“ vyhrkl Král a potichu si pak
odříkával „významné – bezvýznamné – bezvýznamné – významné –“, jako by zkoušel,
co zní lépe.</p>

<p class="mlptext">Někteří porotci si zapsali „významné“, druzí zas „bezvýznamné“.
Alenka to pozorovala, protože jim zblízka viděla na tabulky, ale řekla si: „Vždyť
na tom nesejde.“</p>

<p class="mlptext">Král si už chvíli něco zapisoval do notýsku a tu zvolal: „Ticho!“
a přečetl z notýsku: „Paragraf čtyřicátý druhý. Každý, kdo měří přes míli,
nechť opustí soudní síň.“</p>

<p class="mlptext">Všichni pohlédli na Alenku.</p>

<p class="mlptext">„Ale já neměřím míli,“ řekla Alenka.</p>

<p class="mlptext">„Měříš,“ řekl Král.</p>

<p class="mlptext">„Skoro dvě míle,“ podotkla Královna.</p>

<p class="mlptext">„A stejně nepůjdu,“ řekla Alenka, „a vůbec to není žádný
platný paragraf – zrovna jste si ho vymyslel.“</p>

<p class="mlptext">„Je to nejstarší paragraf z celého zákoníku,“ řekl Král.</p>

<p class="mlptext">„Tak by to měl být paragraf první,“ řekla Alenka.</p>

<p class="mlptext">Král zbledl a rázem sklapl notes. „Poraďte se o rozsudku,“
řekl slabým třaslavým hlasem porotcům.</p>

<p class="mlptext">„Prosím, Vaše Veličenstvo, tady je ještě jeden doličný předmět,“
vylítl prudce Bílý Králík. „Zrovna sebrali ze země tenhle papír.“</p>

<p class="mlptext">„Co v něm stojí?“ řekla Královna.</p>

<p class="mlptext">„Ještě jsem ho neotevřel,“ řekl Bílý Králík, „bude to asi
dopis zatčeného psaný – někomu.“</p>

<p class="mlptext">„Nejspíš,“ řekl Král, „ledaže by byl psaný nikomu, což není
zvykem.“</p>

<p class="mlptext">„Jaká je adresa?“ zeptal se jeden porotce.</p>

<p class="mlptext">„Žádná,“ řekl Bílý Králík, „na obálce nic nestojí.“ Při těch
slovech papír rozevřel a dodal: „Přece jen to není dopis, jsou to verše.“</p>

<p class="mlptext">„Je to rukopis zatčeného?“ zeptal se jiný porotce.</p>

<p class="mlptext">„Ne, není,“ řekl Bílý Králík, „a to je na tom nejpodivnější.“
(Porotci zkoprněli.)</p>

<p class="mlptext">„Napodobil asi cizí rukopis,“ řekl Král. (Porotci se zas
uklidnili.)</p>

<p class="mlptext">„Prosím, Vaše Veličenstvo,“ řekl Spodek, „já jsem to nepsal a nikdo
mi to nedokáže. Na konci není žádný podpis.“</p>

<p class="mlptext">„Jestli jsi to nepodepsal,“ řekl Král, „tím hůř. Jistě jsi
něco nekalého obmýšlel, jinak by ses byl poctivě podepsal.“</p>

<p class="mlptext">Ze všech stran se ozval potlesk; byla to první moudrá věc,
kterou Král ten den řekl.</p>

<p class="mlptext">„To dokazuje, že je vinen,“ řekla Královna.</p>

<p class="mlptext">„To vůbec nic nedokazuje,“ řekla Alenka, „vždyť ani nevíte, co
těch verších je!“</p>

<p class="mlptext">„Přečíst,“ řekl Král.</p>

<p class="mlptext">Bílý Králík si nasadil brejle. „Kde mám prosím, Vaše
Veličenstvo, začít?“ zeptal se.</p>

<p class="mlptext">„Začni od začátku,“ řekl Král, „a čti až do konce; potom
přestaň.“ A Bílý Králík četl:</p>

<p class="mlpversei">Má příznivkyně veliká<br class="calibre11"/>
&#160;&#160;&#160;&#160;&#160;&#160;&#160; slovem mě nehaní,<br class="calibre11"/>
jen jednu věc mi vytýká:<br class="calibre11"/>
&#160;&#160;&#160;&#160;&#160;&#160;&#160; nejde mi plavání.</p>

<p class="mlpversei">Prý nezmizel jsem do dáli<br class="calibre11"/>
&#160;&#160;&#160;&#160;&#160;&#160;&#160;&#160; (to není, chlapče, lež).<br class="calibre11"/>
Co když se ona dopálí,<br class="calibre11"/>
&#160;&#160;&#160;&#160;&#160;&#160;&#160; kam před ní utečeš?</p>

<p class="mlpversei">Já jeden dal jí, oni pár<br class="calibre11"/>
&#160;&#160;&#160;&#160;&#160;&#160;&#160; zas jemu, ty nám víc.<br class="calibre11"/>
Tak obdržel jsi vzácný dar<br class="calibre11"/>
&#160;&#160;&#160;&#160;&#160;&#160;&#160; a mně nezbývá nic.</p>

<p class="mlpversei">Když do té věci nešťastné<br class="calibre11"/>
&#160;&#160;&#160;&#160;&#160;&#160;&#160; pak spadnem, útěcha<br class="calibre11"/>
nám v hloubi srdce nezhasne:<br class="calibre11"/>
&#160;&#160;&#160;&#160;&#160;&#160;&#160; on nás v tom nenechá.</p>

<p class="mlpversei">Říct, proč jsme se tak zlobili,<br class="calibre11"/>
&#160;&#160;&#160;&#160;&#160;&#160;&#160; je tuze nesnadné.<br class="calibre11"/>
Marné je všechno úsilí,<br class="calibre11"/>
&#160;&#160;&#160;&#160;&#160;&#160;&#160; jak ji to popadne.</p>

<p class="mlpversei">Slovem se před ním nezmiňuj<br class="calibre11"/>
&#160; &#160;&#160;&#160;&#160;&#160;&#160;pod trestem záhuby,<br class="calibre11"/>
jak chutnaly jí. Milý můj,<br class="calibre11"/>
&#160;&#160;&#160;&#160;&#160;&#160;&#160; drž jazyk za zuby.</p>

<p class="mlptext">„Z toho, co jsme vyslechli, tohle je nejpádnější důkaz,“ řekl
Král a zamnul si ruce. „Tak a teď ať porotci –“</p>

<p class="mlptext">„Jestli mi to některý z nich vysvětlí,“ řekla Alenka (v
poslední chvíli o tolik vyrostla, že se už ani trochu nebála skočit mu do řeči),
„dám mu šesták. Já v tom aspoň kouska smyslu nevidím.“</p>

<p class="mlptext">Porotci si zapsali na tabulky: „Ona v tom kouska smyslu nevidí“,
ale aby jí to vysvětlili, k tomu se žádný neměl.</p>

<p class="mlptext"><span class="calibre64">„Když v tom žádný smysl
není,“ řekl Král, „nemusíme ho v tom hledat, a tak si ušetříme fůru práce. A přece
jenom nevím, nevím,“ rozložil si verše na koleně a po očku do nich nahlížel. „Snad
v nich nějaký smysl bude – ‚nejde mi plavání –‘, umíš ty plavat, nebo ne?“
obořil se na Spodka</span>.</p>

<p class="mlptext">Spodek zavrtěl smutně hlavou. „Copak na to vypadám?“ řekl. (To
rozhodně nevypadal, protože byl z lepenky.)</p>

<p class="mlptext">„Dobrá,“ řekl Král a brumlal si další verše: „‚– to není, chlapče,
lež –‘, to ať posoudí porotci – ‚já jeden dal jí, oni pár zas jemu –‘, to mluví
zřejmě o těch vdolcích, bodejť.“</p>

<p class="mlptext">„Ale dál tam stojí, ‚tak obdržel jsi vzácný dar‘,“ řekla
Alenka.</p>

<p class="mlptext">„Už to máme!“ Král ukázal vítězoslavně na vdolky stojící na
stole. „To je nad slunce jasnější… A dále – ‚jak ji to popadne –‘ Copak tě, má
zlatá, někdy něco popadne?“ oslovil Královnu.</p>

<p class="mlptext">„Nikdy!“ rozlítila se Královna a při těch slovech mrštila po
Ještěříkovi kalamářem. (Nešťastný Vilík přestal totiž předtím psát po tabulce
prstem, protože to na ní nebylo vidět; ale teď honem zase psal. Dokud to šlo, namáčel
do inkoustu, který mu stékal po tváři.) „Na tebe to tedy vůbec nepadne,“ řekl
Král a s úsměvem se rozhlédl po soudě. Zavládlo hrobové ticho.</p>

<p class="mlptext">„To je slovní hříčka,“ dodal uraženě Král a všichni se
zasmáli.</p>

<p class="mlptext">„Nechť se porota poradí o rozsudku,“ řekl Král ten den snad už
podvacáté.</p>

<p class="mlptext"><span class="calibre18">„Kdepak! Kdepak!“ řekla
Královna. „Nejprve ortel – potom, rozsudek.“</span></p>

<p class="mlptext">„Pitomost!“ pronesla hlasitě Alenka. „Nejprve ortel, to je mi
nápad!“</p>

<p class="mlptext">„Budeš mlčet!“ okřikla ji Královna a celá zbrunátněla.</p>

<p class="mlpobrazky"></p>
</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4">
<h2 class="mlpuroven2kapitola">Hmyz za zrcadlem</h2>

<p class="mlptextbez1radku">Nejprve bylo ovšem nutno prozkoumat krajinu, po které
měla putovat. Alenka si stoupla na špičky, že tak dohlédne kousek dál, a řekla
si: „Je to, jako když se učím zeměpis. Největší řeky – žádné. Největší hory –
je jediná a na té stojím, ale nijak se nejmenuje. Největší města – copak jsou
to tamhle za stvoření, co dělají med? Včely to nebudou – copak je včelu vidět
na míli daleko –“ a delší chvíli mlčky pozorovala, jak s hlomozem lítá od
jedné květiny ke druhé a strká do nich chobot, „docela jako obyčejná včela,“
řekla si Alenka.</p>

<p class="mlptext">Ale obyčejná včela to není: „Vždyť je to slon –“ Alenka na to
sama přišla, až se jí nad tím dech zatajil. Potom jí napadlo: Ty květiny budou
jistě taky velikánské! Jako když z domků strhnou střechu a nasadí jim stopku –
a toho medu, co z nich je! Co abych se na ně šla podívat – ba ne, zatím
nepůjdu, a jak běžela z vršku dolů, zůstala stát a hledala výmluvu, že si to
najednou rozmyslila. To by to dopadlo, pustit se mezi ně, když nemám pořádnou
větev na odhánění – to bude legrace, až se mě jednou zeptají, jak jsem se
prošla. Řeknu jim – „no, ušlo to –“ (a tu pohodila hlavou, jak to jen ona
uměla), „jenže bylo plno prachu a vedro a moc mě obtěžovali sloni!“</p>

<p class="mlptext">Chvíli mlčela a potom si řekla: „Dám se druhou stranou a za
slony si zajdu jindy. Ostatně už abych byla v třetím políčku.“</p>

<p class="mlptext">Výmluvu si tedy našla. Sběhla z vršku a přeskočila první ze
šesti potůčků.</p>

<p class="mlptext">„Lístky prosím!“ Průvodčí strčil hlavu do okna. A hned mu
všichni podávali lístek. Velcí byli skoro jako lidé a byl jich plný vagón.</p>

<p class="mlptext">„No tak, děvče! Ukaž mi lístek!“ průvodčí se kabonil na
Alenku. Naráz zahlaholilo plno hlasů („jako když se sborem zpívá refrén,“ řekla
si Alenka). „Nezdržuj ho, děvče! Vždyť každá hodina času ho stojí tisíc liber!“</p>

<p class="mlptext">„Když já bohužel žádný nemám,“ řekla ustrašeně Alenka, „tam u nás
není pokladna.“ A znovu zahlaholil sbor: „Tam u nich není na pokladnu místo.
Coul půdy tam stojí tisíc liber.“</p>

<p class="mlptext">„Jen se nevymlouvej,“ řekl průvodčí. „Měla sis ho koupit u strojvůdce.“
A znovu zahlaholil sbor: „U toho, co řídí lokomotivu. Vždyť jeden kotouč kouře
stojí tisíc liber!“</p>

<p class="mlptext">Alenka si pomyslila: Darmo mluvit. Protože nic neřekla,
tentokrát nemluvili sborem, jenom kupodivu sborem myslili (co to je, myslit sborem,
doufám víte – přiznám se vám, že já to nevím). Radši nemluv. Jedno slovo řeči
stojí tisíc liber!</p>

<p class="mlptext">Dnes se mi bude zdát o tisíci librách, to je jisté, pomyslila
si Alenka.</p>

<p class="mlptext">Průvodčí si ji prohlížel, nejprve dalekohledem, potom drobnohledem
a potom divadelním kukátkem. Nakonec řekl: „Jedeš nesprávným směrem,“ zavřel
okno a odešel.</p>

<p class="mlptext">„Taková dívenka,“ ozval se pán naproti ní (byl oblečený v bílé
papírové šaty), „má vědět, kam jede, i když třeba neví, jak se jmenuje!“</p>

<p class="mlpobrazky"></p>
</div>
</body>
</html>
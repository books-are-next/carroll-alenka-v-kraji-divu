<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4">
<h2 class="mlpuroven2kapitola">Lev a jednorožec</h2>

<p class="mlptextbez1radku">Vzápětí se rozběhli po lese vojáci, nejprve běhali po
dvou, po třech, <span class="calibre18">potom po desíti, po dvacíti
a nakonec v houfech, až jich bylo všude plno. Aby ji snad neporazili, schovala
se Alenka za strom a odtamtud je pozorovala</span>.</p>

<p class="mlptext">Takové vrávoravé vojáky jakživa neviděla. Pořád o něco
zakopávali, a jak jeden upadl, upadli přes něho další, až nakonec byla země
kupami vojáků přímo poseta.</p>

<p class="mlptext">Za nimi táhla jízda. Po čtyřech jim to šlo líp než pěšákům,
ale i koně klopýtali, a sotva nějaký kůň klopýtl, jezdec se jako z udělání hned
skutálel na zem. Zmatku přibývalo, Alenka si oddechla, když se dostala na volné
prostranství. Seděl tam na zemi Bílý Král a něco si zapisoval do notýsku.</p>

<p class="mlptext">Jakmile uviděl Alenku, hned si liboval: „Vyslal jsem je
všechny. Děvenko, nepotkala jsi v lese nějaké vojáky?“</p>

<p class="mlptext">„Ano, potkala,“ řekla Alenka, „bylo jich na tisíce.“</p>

<p class="mlptext">„Přesně vzato dva tisíce dvě stě sedm.“ Král nahlédl do
notesu. „Jezdce jsem nemohl poslat všechny, dva patří do hry. A kurýry jsem
taky nevyslal, oba šli do města. Koukni na silnici, jestli tam někoho není
vidět.“</p>

<p class="mlptext">„Nikoho,“ řekla Alenka.</p>

<p class="mlptext">„Takové oči bych taky chtěl mít,“ durdil se Král. „Vidět
Nikoho!</p>

<p class="mlptext">A na takovou dálku! Za takového světla já mám co dělat, abych
vůbec někoho uviděl!“</p>

<p class="mlptext">Alenka to přeslechla; jednou rukou si zacláněla oči, upřeně
zírala na silnici, až najednou zvolala: „Už někoho vidím! Ale nějak se loudá –
a v jakém divném postoji to sem kráčí!“ (Kurýr totiž ustavičně přeskakoval z nohy
na nohu, úhořovitě se kroutil vpřed, mohutné dlaně rozpřažené jako ploutve.)</p>

<p class="mlpobrazky"></p>
</div>
</body>
</html>
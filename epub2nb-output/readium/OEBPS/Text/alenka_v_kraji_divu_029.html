<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection2">
<h2 class="mlpuroven2kapitola">O tom, jak Vilík komínem vylít</h2>

<p class="mlptextbez1radku">Ale to k ní zvolna hupkal zpátky Bílý Králík a starostlivě
se rozhlížel, jako by byl něco ztratil; mumlal si pro sebe: „Ta vévodkyně! Ta
vévodkyně! Ach vy mé běhy! Ach ty můj kožíšku, ach vy mé fousky! Ta mě dá jistě
popravit, jakože jsou fretky fretky! Kde jsem je asi pohodil?“ Alenka ihned
uhodla, že se shání po vějíři a bílých kozinkových rukavicích, a bez říkání je
hledala a hledala, ale nebylo po nich ani vidu – po té koupeli v kaluži jako by
se všechno změnilo a velká síň se skleněným stolkem a dvířky nadobro zmizela.</p>

<p class="mlptext">Králík si toho Alenčina shánění všiml a hned se na ni osopil: „Prosím
vás, Marjánko, co vy tady děláte! Hned běžte domů a přineste mi rukavice a vějíř.
Ale honem!“ Alenka se polekala a běžela, kam jí Králík ukázal, ani se
nepokusila vyvést ho z omylu. „On myslel, že jsem jeho služka,“ řekla si v běhu.
„Ten se podiví, až pozná, kdo jsem. Ale přece jen mu vějíř a rukavice donesu –
jestli je ovšem najdu.“ Sotva to dořekla, octla se u pěkného domečku a na
dveřích se blyštěla mosazná tabulka s vyrytým jménem „V. Králík“. Bez klepání
vešla dovnitř a uháněla po schodech nahoru, celá bez sebe strachy, aby ji pravá
Marjánka nepotkala a nevyhodila z domu, ještě než najde vějíř a rukavice.</p>

<p class="mlptext">„To je divné, že obstarávám Králíkovi posílky,“ řekla si
Alenka. „S takovou mi brzy něco uloží naše Micka!“ A hned si domýšlela, jak to
asi bude: „Slečno Alenko! Pojďte sem a oblečte se na procházku!“ „Hned, hned,
Náno! Než se Micka vrátí, musím jí pohlídat myší díru, aby jí neutekla myš.“ „Jenže,“
říkala si dále Alenka „jenže ona by u nás Micka nesměla zůstat, kdyby si takhle
poroučela.“</p>

<p class="mlptext">Zatím se už Alenka dostala do úhledné světničky; stál tam u okna
stůl a na něm (jak se nadála) ležel vějíř a několik párů bílých kozinkových rukaviček.
Popadla vějíř a jedny rukavičky, a jak odcházela ze <span class="calibre18">světnice, najednou zahlédla u zrcadla lahvičku. Cedulka s nápisem </span><span class="mlpznak9bvsevelka"><span class="calibre31">VYPIJ MĚ</span></span><b class="calibre13"><span class="calibre18"> </span></b>na ní sice tentokrát nebyla, ale Alenka ji přece odzátkovala
a přiložila k ústům. „Jakmile něco sním nebo vypiju,“ řekla si Alenka, „vždycky
to zajímavě dopadne. Zkusím tedy, co tahle lahvička způsobí. Doufám, že po ní
zas vyrostu, už toho mám po krk, být taková mrňavá!“</p>

<p class="mlptext">Tak se také stalo, dřív než se nadála. Ještě ani půl lahvičky
nedopila, a už narazila hlavou o strop a musila se sehnout, aby si nezlomila
vaz.</p>

<p class="mlptext">Honem zas lahvičku postavila a řekla si: „To úplně stačí –
doufám, že už víc neporostu – takhle se nedostanu ze dveří – neměla jsem toho
tolik vypít!“</p>

<p class="mlptext">Ale pozdě bycha honit! Alenka rostla a rostla, a tak chtíc
nechtíc klekla na zem: za chvíli už ani v pokleku nevydržela, zkusila si tedy
lehnout a loktem se opřít o dveře a druhou rukou si podložit hlavu. Ale pořád
rostla, a tak jí nakonec nezbylo, než vystrčit jednu ruku z okna a jednu nohu
strčit do komína a pak si řekla: „Už nemohu nic dělat, ať se stane, co stane.
Co mě ještě čeká?“</p>

<p class="mlpobrazky"></p>
</div>
</body>
</html>
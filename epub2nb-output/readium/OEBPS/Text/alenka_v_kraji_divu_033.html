<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection2"><p class="mlptext1">Někdo se zlostně rozkřikl – byl to Králík – „Anton! Anton!
Kde jsi?“ a pak se ozval hlas, který Alenka dosud neslyšela: „Tade so! Vekopávám
erteple, milospane!“</p>

<p class="mlptext">„Tak ty vykopáváš brambory!“ hudroval Králík. „Sem! Pomoz mi odtud!“
(A znovu zařinčelo sklo.)</p>

<p class="mlptext">„A teď mi, Anton, řekni, co to je v okně?“</p>

<p class="mlptext">„No co be to belo, ruka, milospane!“</p>

<p class="mlptext">„Ruka, ty trdlo! Kdopak kdy viděl tak velikánskou ruku? Vždyť
je jí plné okno!“</p>

<p class="mlptext">„No bať, milospane, ale ruka je to, abe né!“</p>

<p class="mlptext">„Stejně tam nemá co dělat. Hned ji odstraň!“</p>

<p class="mlptext"><span class="calibre18">Pak bylo dlouho ticho a jenom
občas dolehl k Alence šepot, jako: „Deš mně se to, milospane, jaksi nezamlóvá!“
„Dělej, co ti říkám, ty strašpytle!“ a nakonec zas Alenka rozevřela dlaň a nazdařbůh
chňapla. Tentokrát zavřískli dva a zase zařinčelo sklo. To je mi nějakých
pařenišť s okurkami! pomyslila si Alenka. A co bude teď! Kdyby mě tak chtěli
vytáhnout z okna, nic lepšího bych si nepřála! Ale tady zanic nezůstanu!</span></p>

<p class="mlptext">Chvíli čekala, ale nebylo nic slyšet, až konečně přidrkotal
nějaký vozík a potom mluvili jeden přes druhého. Pochytila z toho jenom: „Kde
je druhý žebřík? – Měl jsem přinést jen jeden! Vilík nese druhý – Vilíku! Podej
ho sem, chlapče! – Opřete je tady na rohu – Ne, napřed je svažte – to zdaleka nestačí
– ba jo, stačí, jen se neboj – Hej, Vilíku! Chyť ten provaz – Neproboří se střecha?
– Pozor na uvolněnou tašku – Už letí! Pozor na hlavu!“ (něco řachlo) – „Kdo to
udělal? – To jistě Vilík – Kdo vleze do komína? – Já ne, jdi tam ty! – Já taky
ne! – Ať tam vleze Vilík – Hej, Vilíku! Pán říká, že máš vlézt do komína!“</p>

<p class="mlptext">„Vilík tedy poleze do komína,“ řekla si Alenka. „Ten Vilík
všechno za ně odře! Nechtěla bych být v jeho kůži – krb je úzký, ale kopnout se
tam přece jen dá!“</p>

<p class="mlptext">Stáhla nohu z komína co nejdále a čekala, až zaslechla, jak se
nějaké zvířátko (jaké, to si neuměla představit) kousek nad ní škrábe a šplhá v
komíně. „To je Vilík,“ řekla si, prudce kopla a čekala, co se bude dít.</p>

<p class="mlptext">Nejprve křikli sborem: „Vilík letí!“, pak povelel Králík: „Chyťte
ho, vy tam u plotu!“ Všichni zmlkli a znovu zahlaholili: „Podržte mu hlavu – Trochu
kořalky – Ať se neudáví – Co to bylo, kamaráde? Co se ti stalo? Pověz!“</p>

<p class="mlptext">Konečně někdo slabounce zapištěl (To bude Vilík, pomyslila si
Alenka). „Copak já vím – Už ne, děkuju; už je mi líp –<span class="calibre36"> </span>jsem ještě celý zkoprnělý – vím jenom, že na
mě něco vyrazilo jako čertík z krabičky a už jsem letěl jako rachejtle!“</p>

<p class="mlptext">„Tos taky letěl, kamaráde!“ přizvukovali ostatní. </p>

<p class="mlptext">„Musíme dům podpálit!“ ozval se Králík. A Alenka se rozkřikla:
„Jen se opovažte, pošlu na vás Micku!“</p>

<p class="mlpobrazky"></p>
</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection2"><p class="mlptext1">A potom zase spustila: „To jsem zvědavá, jestli propadnu
skrz celou <span class="calibre20">zeměkouli! To bude legrace, až
vylezu u lidí, co chodí po hlavě</span>! U Protichodců, myslím –“ (byla ráda,
že ji teď nikdo neslyší, to slovo nějak správně neznělo) „– přece jen se budu
muset zeptat, jak se to tam u nich jmenuje. Prosím vás, paní, je tady Nový
Zéland nebo Austrálie?“ (při těch slovech se pokoušela uklonit – to je nápad,
klanět se, když člověk padá! Jestlipak byste to dokázali?) „Co si ta paní o mně
pomyslí, jaká jsem nevzdělaná holka! Ba ne, ptát se nebudu; třeba uvidím nějaký
nápis.“</p>

<p class="mlptext"><span class="calibre21">Stále hloub a hloub a hloub.
Nic jiného se dělat nedalo, a tak se Alenka zase rozpovídala. „Micce se bude po
mně večer jistě stýskat!“ (Micka byla kočka.) „Snad si na ni při svačině
vzpomenou s miskou mléka. Micinko, kdybys tu tak byla se mnou! V povětří asi
žádné myši nejsou, ale třeba bys chytla netopýra, ten je přece skoro jako myš.
Jen jestli jedí kočky rády netopýry?“ Na Alenku šly dřímoty, jako ve snu si
opakovala: „Rády kočky netopýry? Rády kočky netopýry?“ A potom zas: „Rádi kočky
netopýři?“ Ani na to, ani na ono odpovědět nemohla, a tak bylo celkem jedno,
jak to říká. Spánek ji zmáhal a zrovna se jí zdálo, že se vede s Mickou za ruku
a vážně se jí ptá: „Pověz mi, Micko, pravdu, taky ráda netopýra?“, a vtom bum
bác! dopadla na hromadu suchého listí a dál už nepadala.</span></p>

<p class="mlptext">Alenka si ani trochu nenatloukla a v mžiku byla zas na nohou;
podívala se vzhůru, nad ní bylo tma; před sebou měla zase dlouhou chodbu a po
ní pořád ještě utíkal Bílý Králík. Měla nejvyšší čas. Běžela s větrem o závod,
a jak zahýbal za roh, zaslechla ještě: „U sta slechů a fousků, to už je pozdě!“
Ještě když zahýbala za roh, byla mu v patách, ale Králíka už vidět nebylo;
octla se v dlouhé úzké síni osvětlené řadou lamp visících ze stropu.</p>

<p class="mlptext">Kolem dokola byly dveře, ale všechny zamčené; Alenka prošla
síní po jedné straně až na konec a po druhé zas zpátky, u všech dveří brala za
kliku a potom kráčela prostředkem celá smutná, jak se odtamtud dostane.</p>

<p class="mlpobrazky"></p>
</div>
</body>
</html>
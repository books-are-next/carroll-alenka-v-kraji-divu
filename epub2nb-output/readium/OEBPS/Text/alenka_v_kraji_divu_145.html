<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlptext1">„Kdybych nebyla skutečná,“ Alenka se přes slzy pousmála,
tak jí to připadalo směšné, „nemohla bych plakat.“</p>

<p class="mlptext">„Snad si nemyslíš, že jsou to skutečné slzy,“ skočil jí
opovržlivě do řeči Tydliták.</p>

<p class="mlptext">Oni jen blábolí, pomyslila si Alenka, plakat nad tím je
hloupost. Utřela si tedy slzy a pokud možno nenuceně hovořila dál: „Ať je to
jak chce, už bych se měla dostat ven z lesa, valem se stmívá. Co myslíte, bude
pršet?“</p>

<p class="mlptext">Tydliták roztáhl nad sebou i nad bratrem velikánský deštník a <span class="calibre20">pohlédl vzhůru do něho: „Myslím, že ne,“ řekl, „aspoň
ne pod ním. Nikterak</span>.“</p>

<p class="mlptext">„Ale třeba bude pršet kolem něho?“</p>

<p class="mlptext">„Třeba – přijde na to,“ řekl Tydlitek. „My proti tomu nic
nemáme. Naopak.“</p>

<p class="mlptext">Sobci! pomyslila si Alenka a už jim chtěla dát sbohem a odejít,
ale tu vyskočil zpod deštníku Tydliták a popadl ji za zápěstí.</p>

<p class="mlptext">„Vidíš to?“ sípal vzteky, oči mu rázem zežloutly a lezly z důlků,
jak třaslavě ukazoval prstem na nějakou tretku pod stromem.</p>

<p class="mlptext">„Pouhá řehtačka na chřestění,“ řekla Alenka, když si tu tretku
prohlídla. „Žádný chřestýš, to ne,“ honem podotkla, aby se snad nebáli. „Stará
řehtačka – dávno polámaná.“</p>

<p class="mlptext">„Vždyť jsem to věděl!“ Tydliták zuřivě dupal a rval si vlasy. „Toť
se ví, je po ní!“ Koukl po Tydlitkovi a ten se hned posadil na zem a schovával
se pod deštník. Alenka mu sáhla na rameno a chlácholila ho: „Co by ses zlobil
kvůli staré řehtačce.“</p>

<p class="mlptext">„Ale ona není stará!“ křičel Tydliták ještě vztekleji. „Je
nová, povídám – včera jsem si ji koupil – tu hezkou novou řehtačku,“ vřískal na
celé kolo.</p>

<p class="mlptext">Tydlitek se zatím snažil sklapnout deštník a sám se do něho
zaklapnout. Bylo to tak úžasné, že si Alenka rozhněvaného bratra už nevšímala.
Ale nějak se mu to nepovedlo a nakonec se zachumlaný do deštníku skulil na zem,
jenom hlava mu čouhala. Ležel tam a otvíral a zavíral ústa a poulil a mhouřil
kukadla – docela jako ryba, pomyslila si Alenka.</p>

<p class="mlpobrazky"></p>
</div>
</body>
</html>
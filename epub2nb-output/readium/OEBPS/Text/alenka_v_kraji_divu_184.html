<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlptext1">„Ale ten nápěv není jeho vynález,“ řekla si, „je to jako <span class="mlpznakkurziva11b">Co ten ptáček povídá</span>.“ Stála a napjatě
poslouchala, ale slzy jí nevyhrkly.</p>

<p class="mlpversei">Povím všechno, co bych já<br class="calibre11"/>
vám to nepověděl:<br class="calibre11"/>
jak jsem kolem branky šel,<br class="calibre11"/>
stařeček tam seděl.<br class="calibre11"/>
„Viďte,“ pravím, „stařečku,<br class="calibre11"/>
pěkně žije se to.“<br class="calibre11"/>
Odpověď mi procedil<br class="calibre11"/>
jako přes řešeto.</p>

<p class="mlpversei">„Motýly,“ děl stařeček,<br class="calibre11"/>
„v žitě pilně chytám,<br class="calibre11"/>
vyrábím z nich paštiku,<br class="calibre11"/>
po ulicích ji tam<br class="calibre11"/>
rozprodávám matrózům.<br class="calibre11"/>
Tak a nejináče<br class="calibre11"/>
ve světě se protloukám –<br class="calibre11"/>
dejte na tabáček.“</p>

<p class="mlpversei">Dumal jsem, jak licousy<br class="calibre11"/>
barvit do zelena,<br class="calibre11"/>
aby barva vějířem<br class="calibre11"/>
byla pozastřena.<br class="calibre11"/>
„Co vy máte, stařečku,<br class="calibre11"/>
vlastně tady za cíl?“<br class="calibre11"/>
Pro jistotu po hlavě<br class="calibre11"/>
pěstí jsem ho bacil.</p>

<p class="mlpversei">„Cíl mám,“ pravil stařeček,<br class="calibre11"/>
„ten a žádný jiný:<br class="calibre11"/>
spadeno mám na horách<br class="calibre11"/>
všude na bystřiny.<br class="calibre11"/>
Pálím je a potom z nich<br class="calibre11"/>
stáčím jedlý olej,<br class="calibre11"/>
však mě z této roboty<br class="calibre11"/>
ruce věčně bolej.“</p>

<p class="mlpversei">Poslouchat, co povídá,<br class="calibre11"/>
dávno jsem už přestal,<br class="calibre11"/>
přemýšlel jsem, jak bych ztloust<br class="calibre11"/>
z šlehaného těsta.<br class="calibre11"/>
Řádně jsem jím zatřásl,<br class="calibre11"/>
až byl v tváři sivý,<br class="calibre11"/>
ať mi tedy prozradí,<br class="calibre11"/>
čím se vlastně živí.</p>

<p class="mlpversei">„Tresčí oči stopuju<br class="calibre11"/>
tam na vřesovišti,<br class="calibre11"/>
vyrábím z nich knoflíky<br class="calibre11"/>
k vestě, jen se blyští.<br class="calibre11"/>
Stříbro, zlato nežádám,<br class="calibre11"/>
jen ty kupce hledám,<br class="calibre11"/>
co mi krejcar zaplatí,<br class="calibre11"/>
jinému je nedám.</p>

<p class="mlpversei">Někdy kopu žemličky,<br class="calibre11"/>
kraby chytám v křoví,<br class="calibre11"/>
nebo kola z fiakru<br class="calibre11"/>
v husté trávě lovím.<br class="calibre11"/>
Při takovém řemesle<br class="calibre11"/>
mám se dobře nýčko.<br class="calibre11"/>
Nemoh bych vám, vašnosti,<br class="calibre11"/>
připít na zdravíčko?“</p>

<p class="mlpversei">Vyvařit most ve víně,<br class="calibre11"/>
řekl jsem si právě,<br class="calibre11"/>
to je způsob nejlepší,<br class="calibre11"/>
aby nezrezavěl.<br class="calibre11"/>
Díky vzdal jsem za zprávu<br class="calibre11"/>
o tom blahobytě,<br class="calibre11"/>
za přípitek děkoval<br class="calibre11"/>
jsem mu jmenovitě.</p>

<p class="mlpversei">Když si někdy přilepím<br class="calibre11"/>
prsty plné klihu,<br class="calibre11"/>
když si rovnou na palec<br class="calibre11"/>
pustím notnou tíhu,<br class="calibre11"/>
levou botu na pravou<br class="calibre11"/>
když cpu – mi to nedá,<br class="calibre11"/>
pláči nad stařečkem, kterého jsem kdysi znal,<br class="calibre11"/>
který se tak vlídně usmíval,<br class="calibre11"/>
jemuž snížek hlavu pokrýval,<br class="calibre11"/>
který hned jak vrána hlavou pokýval,<br class="calibre11"/>
hned zas v rozpacích se ošíval,<br class="calibre11"/>
jemuž v očích oheň hoříval,<br class="calibre11"/>
který žalem tolik trpíval,<br class="calibre11"/>
až se nad tím celý zachvíval,<br class="calibre11"/>
jemuž z hloubi prsou vzlyk se ozýval,<br class="calibre11"/>
který jako buvol funíval,<br class="calibre11"/>
který na růžích ustláno nemíval<br class="calibre11"/>
– a na brance sedal.</p>

<p class="mlptext">Jezdec dozpíval baladu, přitáhl otěže a stočil koně na
silnici, po které přijeli. „Už ti zbývá,“ řekl, „jen několik yardů z kopce a přes
potůček, a bude z tebe Královna –“ Alenka se nedočkavě ohlédla tím směrem, kam
ji ukazoval, a Jezdec hned dodal: „Ale napřed se se mnou rozloučíš. Dlouho to
nepotrvá. Počkáš a zamáváš mi šátkem, až dojedu tamhle k té zatáčce? Snad mi
tím dodáš odvahy.“</p>

<p class="mlptext">„Toť se ví, že počkám,“ řekla Alenka. „Děkuji vám za váš
doprovod – i za tu písničku – moc se mi líbila.“</p>

<p class="mlptext">„To jsem rád,“ řekl nejistě Jezdec, „ale že budeš tak málo
plakat, to jsem se nenadál.“</p>

<p class="mlptext">Podali si ruce a Jezdec zvolna zamířil do lesa. Alenka stála a
hleděla za ním. „Doufám, že to loučení nebude dlouhé. Hele ho! Už zase na hlavě!
Ale už to jde zase pěkně kupředu – to je tím, že toho má na koni tolik navěšeno
–“</p>

<p class="mlptext">Tak si povídala a dívala se za koněm, jak si zvolna vykračuje
po silnici a Jezdec z něho padá, hned na tu, hned na onu stranu. Skutálel se na
zem čtyřikrát nebo pětkrát a už byl v zatáčce; Alenka mu zamávala šátkem a počkala,
až zmizel z dohledu.</p>

<p class="mlptext">„Doufám, že jsem mu dodala odvahy,“ řekla a rozběhla se dolů z
kopce. „Ještě poslední potůček, a bude ze mne Královna! To je báječné!“ Udělala
pár kroků a octla se u potůčku, už chtěla potok přeskočit, vtom zaslechla
hluboký vzdech, jako by přicházel z lesa za ní.</p>

<p class="mlptext">Někdo je tam asi <span class="mlpznakkurziva11b">moc</span>
nešťastný, pomyslila si a starostlivě se ohlédla, co se to děje. Nějaký
staroušek (jenže tvář měl spíš vosí) seděl na zemi, celý schoulený se opíral o strom
a zimomřivě se třásl.</p>

<p class="mlptext">Tomu já sotva nějak pomohu, napadlo Alence, jak se chystala přeskočit
potok: – ale na samém kraji se zarazila: „Zeptám se ho aspoň, co mu je. Jakmile
přeskočím, všechno se změní a už mu nepomohu.“</p>

<p class="mlptext">Vrátila se tedy k Vosákovi – dost nerada, vždyť se už nemohla
dočkat, až bude Královnou.</p>

<p class="mlptext">„Ach, mé staré kosti, mé staré kosti!“ stále bědoval, jen k němu
Alenka docházela.</p>

<p class="mlptext">„Má asi revma,“ řekla si Alenka, naklonila se k němu a vlídně
řekla: „Doufám, že vás to moc nebolí.“</p>

<p class="mlptext">Vosák jen pokrčil rameny a odvrátil hlavu: „Ach jemináčku!“
řekl si.</p>

<p class="mlptext">„Mohu vám nějak posloužit?“ zeptala se Alenka. „Není vám tu
zima?“</p>

<p class="mlptext">„Co ty toho namluvíš!“ utrhl se Vosák. „Třesky plesky! Takové
děvče svět neviděl.“</p>

<p class="mlptext">Byla tou odpovědí trochu dotčena a málem od něho odešla, ale
tu ji napadlo: Snad je jenom z té bolesti nevrlý, a znovu to zkusila.</p>

<p class="mlptext">„Smím vám pomoci na druhou stranu? Nebude tam na vás studeně
foukat.“</p>

<p class="mlptext">Vosák ji vzal pod paží a dal si od ní pomoci za strom, když se
však usadil, řekl zas jako dřív: „Třesky plesky! Proč nedáš pokoj?“</p>

<p class="mlptext">„Mám vám kousek přečíst?“ vedla svou Alenka a zdvihla noviny,
které jí ležely u nohou.</p>

<p class="mlptext"><span class="calibre18">„Jestli máš chuť, přečti,“
zabručel Vosák. „Co já vím, nikdo ti nebrání.“</span></p>

<p class="mlptext">Alenka usedla vedle něho, prostřela si noviny na kolena a spustila:</p>

<p class="mlptext">„Poslední zprávy. Výzkumníci prohlédli znovu Spižírnu a našli
pět kostek bílého cukru, nových a zachovalých. Když se pak vraceli –“</p>

<p class="mlptext">„A co javorový cukr?“ skočil jí do řeči Vosák.</p>

<p class="mlptext"><span class="calibre34">Alenka přelétla zrakem
noviny a řekla: „Ne, o javorovém tu nic není.“</span></p>

<p class="mlptext">„O javorovém nic,“ zabručel Vosák. „Pěkní výzkumníci.“</p>

<p class="mlptext">„Když se pak vraceli,“ četla dále Alenka, „našli Sirupové
jezero. Břehy jezera byly modré a vypadaly jak z porcelánu. Při ochutnávání sirupu
je stihla smutná nehoda: oba výzkumníky zhltla –“</p>

<p class="mlptext">„Cože?“ zeptal se zlostně Vosák.</p>

<p class="mlptext">„Zhlt – la,“ odpověděla dvouslabičně Alenka.</p>

<p class="mlptext">„Takové slovo v jazyce není,“ řekl Vosák.</p>

<p class="mlptext">„Vždyť je v novinách,“ špitla Alenka.</p>

<p class="mlptext">„Tady přestaňme!“ řekl Vosák a mrzutě se odvrátil.</p>

<p class="mlptext">Alenka odložila noviny. „Mám strach, že vám něco je,“ řekla
konejšivě. „Mohu vám nějak posloužit?“</p>

<p class="mlptext">„Je to kvůli paruce,“ ozval se už vlídněji Vosák.</p>

<p class="mlptext">„Kvůli paruce?“ opakovala po něm Alenka, potěšena tím, že se
mu vrací nálada.</p>

<p class="mlptext">„Mít takovou paruku jako já, to by ses taky zlobila,“ hovořil
Vosák. „Dobírají si mě. Dělají si ze mne šoufky. Já se pak rozzlobím. A zarputím.
A vlezu pod strom. A vezmu si žlutý šátek. A zavážu si obličej – jako třeba
teď.“</p>

<p class="mlptext">Alenka na něj soucitně pohlédla. „Zavázat si obličej pomáhá
proti bolení zubů,“ řekla.</p>

<p class="mlptext">„Taky proti marnivosti pomáhá,“ podotkl Vosák.</p>

<p class="mlptext">Alenka to slovo přesně nepochytla. „Je to nějaké bolení zubů?“</p>

<p class="mlptext">Vosák se zamyslil. „To ne,“ řekl. „Je to když – takhle – zdvihneš
hlavu – a neohneš krk.“</p>

<p class="mlptext">„Aha, to jako strnutí šíje,“ řekla Alenka.</p>

<p class="mlptext">Vosák na to: „Nějaké módní slovo. Za mých časů tomu říkali
marnivost.“</p>

<p class="mlptext">„Marnivost není žádná nemoc,“ podotkla Alenka.</p>

<p class="mlptext">„A je,“ řekl Vosák, „jen počkej, až ji dostaneš, uvidíš. Až ji
chytneš, zavaž si obličej žlutým šátkem. Hned se ti vyléčí!“</p>

<p class="mlptext">Při řeči si šátek odvázal a Alenka si s úžasem prohlížela jeho
paruku. Byla světle žlutá jako šátek a celá zmotaná a zmuchlaná jako chumáč
chaluh.</p>

<p class="mlptext">„Měl byste paruku mnohem pěknější,“ řekla, „kdybyste si ji
učesal.“</p>

<p class="mlptext">„Cože, ty jsi včela?“ řekl Vosák a pozorně si ji prohlédl. „A máš
česno? A co med?“</p>

<p class="mlptext">„Česnem se nečeše,“ honem vysvětlovala Alenka. „Vlasy se češou
hřebenem – paruku máte velmi rozcuchanou!“</p>

<p class="mlptext">„Povím ti, jak to, že ji nosím,“ řekl Vosák. „Zamlada jsem
totiž nosil dlouhé kučery –“</p>

<p class="mlptext">Alenka dostala zvláštní nápad. Kdekdo jí na potkání odříkával
básně, co kdyby zkusila, jestli to Vosák taky dokáže. „Pověděl byste mi to
rýmovaně?“ zeptala se velmi zdvořile.</p>

<p class="mlptext">„Nemám v tom cvik,“ řekl Vosák, „ale zkusím to: počkej
chvilku.“<b class="calibre13"> </b>Na chvíli se odmlčel a pak spustil <b class="calibre13">–</b></p>

<p class="mlpversei">Kučery dlouhé, vlnité<br class="calibre11"/>
&#160;&#160;&#160;&#160;&#160;&#160; já pyšně nosil zamlada.<br class="calibre11"/>
„Paruku když si koupíte,<br class="calibre11"/>
&#160;&#160;&#160;&#160;&#160;&#160; budete lépe vypadat.“</p>

<p class="mlpversei">Dal jsem se tedy ostříhat,<br class="calibre11"/>
&#160;&#160;&#160;&#160;&#160;&#160; v té situaci bezradné.<br class="calibre11"/>
Začali mi zas nadávat,<br class="calibre11"/>
&#160;&#160;&#160;&#160;&#160;&#160; že paruka mi nepadne.</p>

<p class="mlpversei">Připraven o svou ozdobu,<br class="calibre11"/>
&#160;&#160;&#160;&#160;&#160;&#160; nad ztrátou vlasů zoufalý,<br class="calibre11"/>
dostal jsem horší podobu.<br class="calibre11"/>
&#160;&#160;&#160;&#160;&#160;&#160; Vlasy mi růsti přestaly.</p>

<p class="mlpversei">Vlasy mi válem šediví,<br class="calibre11"/>
&#160;&#160;&#160;&#160;&#160;&#160; co horšího, že řidnou též.<br class="calibre11"/>
Je ze mne dědek plesnivý,<br class="calibre11"/>
&#160;&#160;&#160;&#160;&#160;&#160; parukou zakrývám si pleš. </p>

<p class="mlpversei">Všude mi „Čuně“ spílají,<br class="calibre11"/>
&#160;&#160;&#160;&#160;&#160;&#160; běda, to mám vždy na krku,<br class="calibre11"/>
pokoj mi chvíli nedají<br class="calibre11"/>
&#160;&#160;&#160;&#160;&#160;&#160; pro moji žlutou paruku.</p>

<p class="mlptext">„Moc je mi vás líto,“ řekla vřele Alenka; „kdyby vám paruka
trochu líp padla, myslím, že by vás tolik neškádlili.“</p>

<p class="mlptext">„Tobě paruka padne,“ řekl Vosák a s obdivem na ni pohlédl, „napomáhá
tomu tvar hlavy. Ale čelisti nemají správný tvar – jistě se ti špatně kouše.“</p>

<p class="mlptext">Alenka vyprskla smíchy a z toho potom jakžtakž přešla do
zakašlání. Nakonec ze sebe vážně vypravila: „Co chci, všechno pokoušu.“</p>

<p class="mlptext">„Tak malou pusou snad ne,“ stál na svém Vosák. „Kdybys tak s někým
zápasila – popadla bys ho v zátylku?“</p>

<p class="mlptext">„Myslím, že ne.“</p>

<p class="mlptext">„To proto, že máš tak krátké čelisti,“ hovořil Vosák. „Zato
máš pěkné oblé temeno.“ Při řeči si sundal paruku a drápek napřáhl po Alence,
jako by jí chtěl taky paruku sundat, ale ona ucouvla a nic na to nedala. A tak
ji tupil dál.</p>

<p class="mlptext">„A co oči? – Rozhodně je máš moc vpředu. Jedno by vydalo za
dvě, když už je máš tak blízko.“</p>

<p class="mlptext">Alence se ty osobní narážky nelíbily, a protože už Vosák
přišel k sobě a nějak moc se rozpovídal, řekla si, že od něho může klidně odejít.
„Už budu muset jít,“ řekla. „Sbohem.“</p>

<p class="mlptext">„Sbohem, a děkuju,“ řekl Vosák a už Alenka cupitala z kopce;
byla ráda, že se vrátila a na několik minut chudáka starouška uchlácholila.</p>

<p class="mlptextbez1radku2">„Konečně osmé políčko!“ zvolala a přeskočila
potůček a svalila se na trávník hebký jako mech, kolem dokola posetý květinovými
záhonky. „To jsem ráda, že už jsem tady! A co to mám na hlavě?“ polekala se,
když si na ni sáhla – pevně jí tam sedělo něco těžkého.</p>

<p class="mlptext">„Jak se to tam dostalo, že o tom ani nevím?“ sundala si to a položila
na klín, aby si to prohlídla.</p>

<p class="mlptext">Byla to zlatá koruna.</p>

<p class="mlpobrazky"></p>
</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlpversei">„Bochníkem chleba,“ pravil Mrož,<br class="calibre11"/>
„je nutno zahnat hlad,<br class="calibre11"/>
pepř s octem jako příloha<br class="calibre11"/>
se bere napořád.<br class="calibre11"/>
Nuž, moje milé ústřice,<br class="calibre11"/>
začneme hodovat.“</p>

<p class="mlpversei">„Ne na nás,“ křikly ústřice<br class="calibre11"/>
a rázem zsinaly.<br class="calibre11"/>
„Jste hodní – a teď pášete<br class="calibre11"/>
čin tuze nekalý.“<br class="calibre11"/>
„Jak se vám líbí,“ řekl Mrož,<br class="calibre11"/>
„ten výhled do dáli?</p>

<p class="mlpversei">Hodné jste vy, že přišly jste,<br class="calibre11"/>
mé milé ústřice!“<br class="calibre11"/>
Tesař se zlostně rozkřikl:<br class="calibre11"/>
„Tak krájej krajíce:<br class="calibre11"/>
copak jsi hluchý jako peň –<br class="calibre11"/>
začínám zlobit se!“</p>

<p class="mlpversei">„Fuj! to jsme na ně,“ pravil Mrož,<br class="calibre11"/>
„vyzráli – já i ty,<br class="calibre11"/>
bezelstně z vody lezly ven<br class="calibre11"/>
cupity dupity.“<br class="calibre11"/>
Děl Tesař: „Ten můj krajíček<br class="calibre11"/>
je máslem napitý.“</p>

<p class="mlpversei">„Je mi vás líto,“ pravil Mrož,<br class="calibre11"/>
„a srdce puká mi.“<br class="calibre11"/>
Vybíral si ty nejlepší,<br class="calibre11"/>
tlusté jak salámy,<br class="calibre11"/>
a na oči si šátek klad<br class="calibre11"/>
zkropený slzami.</p>

<p class="mlpversei">„Chuďátka,“ Tesař promluvil,<br class="calibre11"/>
„to jste si užila.<br class="calibre11"/>
Tak hajdy domů!“ Mrtvý klid<br class="calibre11"/>
tam byl – Věc nemilá.<br class="calibre11"/>
Ach, po nešťastných ústřicích<br class="calibre11"/>
památka nezbyla.</p>

<p class="mlptext">„Víc se mi líbí Mrož,“ řekla Alenka. „Ono mu těch nešťastných
ústřic bylo přece jen trošinku líto.“</p>

<p class="mlptext">„Jenže jich snědl víc než Tesař,“ řekl Tydlitek. „Před ústy si
přidržoval kapesník, a kolik si jich nabírá, to Tesař počítat nestačil. Naopak.“</p>

<p class="mlptext">„To je sprosté!“ rozhořčila se Alenka. „To se mi tedy víc líbí
Tesař – že jich nesnědl tolik jako Mrož.“</p>

<p class="mlptext">„Snědl jich, kolik mohl,“ řekl Tydliták.</p>

<p class="mlptext">Chvíli si nad tím Alenka lámala hlavu a potom ze sebe soukala:
„No, lumpi to byli oba –“ A tu se samým leknutím zarazila, protože z lesa k ní
cosi dolehlo, jako když funí nějaká obrovská lokomotiva, nebo spíš nějaká
divoká šelma. „Jsou tady lvi nebo tygři?“ zeptala se bázlivě.</p>

<p class="mlptext">„To chrápe Černý Král,“ řekl Tydlitek.</p>

<p class="mlptext">„Pojď se na něho podívat!“ Bratři popadli Alenku za ruce a zavedli
ji k spícímu Králi.</p>

<p class="mlptext">„Ten je hezounký, co?“ řekl Tydliták.</p>

<p class="mlptext">Ani bych neřekla, pomyslila si Alenka. Na hlavě měl černou
noční čepici s třapcem, ležel tam schoulený jako hromádka neštěstí a chrápal,
jako když prkna řeže – „div si hlavu neuřeže!“ prohodil Tydliták.</p>

<p class="mlptext">„Jen aby se na té mokré trávě nenastydl,“ řekla ohleduplně
Alenka.</p>

<p class="mlptext"><span class="calibre18">„O něčem se mu zdá,“ řekl
Tydlitek. „Co myslíš, o čem se mu asi zdá?“</span></p>

<p class="mlptext">Alenka řekla: „To nikdo neuhodne.“</p>

<p class="mlptext">„No o tobě!“ zvolal Tydlitek a samou radostí zatleskal. „Kdyby
se mu tak přestalo o tobě zdát, kde myslíš, že bys byla?“</p>

<p class="mlptext">„Toť se ví, že tady,“ řekla Alenka.</p>

<p class="mlptext">„Kdepak!“ odsekl pohrdlivě Tydlitek. „Nebyla bys nikde. Vždyť
jsi jenom něčím v jeho snu!“</p>

<p class="mlptext">„Kdyby se ten Král probudil,“ podotkl Tydliták, „pff! – zhasla
bys jako svíčka!“</p>

<p class="mlptext">„A nezhasla!“ vybuchla Alenka. „Ostatně jestli jsem jenom
něčím v jeho snu, co jste potom vy, to bych ráda věděla.“</p>

<p class="mlptext">„Totéž,“ řekl Tydliták.</p>

<p class="mlptext">„Totéž, totéž!“ křikl Tydlitek.</p>

<p class="mlptext">Tak hlasitě se rozkřikl, že ho Alenka bezděky napomenula: „Pst!
Ještě ho tím řevem vzbudíš.“</p>

<p class="mlptext">„Co ty máš co mluvit o tom, že ho vzbudím,“ řekl Tydlitek, „když
jsi jenom něčím v jeho snu. Sama víš, že nejsi skutečná.“</p>

<p class="mlptext">„A jsem!“ rozplakala se Alenka.</p>

<p class="mlptext">„Pláčem se o nic skutečnější nestaneš,“ prohodil Tydlitek, „nač
tedy plakat.“</p>

<p class="mlpobrazky"></p>
</div>
</body>
</html>
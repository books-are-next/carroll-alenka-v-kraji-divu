<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlptext1">„Obsluhuje dveře?“ řekl. „A čím je má obsloužit?“ Tak
sípal, že mu Alenka sotva rozuměla.</p>

<p class="mlptext">„Jak to myslíš?“ řekla.</p>

<p class="mlptext">„Snad mluvím srozumitelně, ne?“ odsekl jí Žabák. „Copak jste
hluchá? Čím je má obsloužit?“</p>

<p class="mlptext">„Ničím!“ utrhla se na něho Alenka. „Já jsem na ně klepala.“</p>

<p class="mlptext">„To jste neměla – to jste neměla –,“ zabručel Žabák. „To
nemají rády,“ přistoupil ke dveřím a velikánskou nohou do nich kopl. „Nevšímejte
si jich,“ zahekal a belhal se zpátky ke stromu, „a ony si vás taky nevšimnou.“</p>

<p class="mlptext">Vtom se dveře rozlétly a někdo pronikavým hlasem prozpěvoval:</p>

<p class="mlpversei">Kolem se Alenka rozhlédla pátravě:<br class="calibre11"/>
„Žezlo mám v dlani a korunu na hlavě,<br class="calibre11"/>
poddaným zazrcadlovým až pokynu,<br class="calibre11"/>
každý nechť pospíchá na slavnou hostinu.“</p>

<p class="mlptext">Stovky hlasů pak spustily refrén:</p>

<p class="mlpversei1">Po okraj dolejte šumivé koflíky,<br class="calibre11"/>
na stole rozhoďte otruby s knoflíky,<br class="calibre11"/>
myši šup do čaje a kočky do kávy –<br class="calibre11"/>
každý nechť Královnu Alenku třikrát po třiceti pozdraví.</p>

<p class="mlptext">Potom se ozvalo hlomozné provolávání slávy a Alenka si řekla: „Třikrát
po třiceti je devadesát. Jestlipak to někdo počítá?“ Rozhostilo se ticho a někdo
zas pronikavým hlasem zpíval další sloku:</p>

<p class="mlpversei">Všichni vy zazrcadloví mí poddaní,<br class="calibre11"/>
přistupte ke mně blíž, nestrpím meškání,<br class="calibre11"/>
za vzácnou výsadu vzdejte hold děkovný.<br class="calibre11"/>
Vítá vás Alenka, s ní obě Královny.</p>

<p class="mlptext">A zase se ozval refrén:</p>

<p class="mlpversei2">Sirup a inkoust v číších nechť
nechybí<br class="calibre11"/>
neb nápoj jinačí podobně přelibý,<br class="calibre11"/>
šup vlnu do vína do moštu píseček skřípavý –<br class="calibre11"/>
každý nechť Královnu Alenku devětkrát po devadesáti pozdraví.</p>

<p class="mlptext">„Devětkrát po devadesáti!“ opakovala zoufale Alenka. „To nikdo
nedokáže! Půjdu rovnou dovnitř –“ Vešla, a jen se tam objevila, nastalo hrobové
ticho.</p>

<p class="mlptext">Alenka kráčela síní a rozčileným pohledem přelétla prostřenou
tabuli; zahlédla tam asi padesát hostů všeho druhu. Byla tam zvířata, ptáci, ba
i květiny. To jsem ráda, že přišli bez říkání, pomyslila si. Sama bych
nevěděla, koho sluší pozvat!</p>

<p class="mlptext">V čele stolu stála tři křesla; ve dvou seděly Černá a Bílá
Královna, prostřední bylo prázdné. Alenka do něho usedla. To ticho ji tísnilo,
toužila po tom, aby někdo promluvil.</p>

<p class="mlptext">Konečně se ozvala Černá Královna: „O polévku a rybu jsi
přišla,“ řekla. „Přineste pečeni!“ A číšníci položili před Alenku skopovou
kýtu. Alenka na ni hleděla starostlivě, ještě nikdy pečeni nekrájela.</p>

<p class="mlpobrazky"></p>
</div>
</body>
</html>
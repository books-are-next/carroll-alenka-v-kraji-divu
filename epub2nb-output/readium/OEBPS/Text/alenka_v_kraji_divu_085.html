<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection2"><p class="mlptext1">„Hlasateli, přečtěte obžalobu!“ řekl Král.</p>

<p class="mlptext">I zatroubil Bílý Králík třikrát na trubku, potom rozvinul
pergamenový svitek a četl:</p>

<p class="mlpversei">Srdcová Královna napekla vdolky<br class="calibre11"/>
&#160;&#160;&#160;&#160;&#160;&#160;&#160; jedenkrát o žních:<br class="calibre11"/>
Srdcový Spodek jí ukradl vdolky,<br class="calibre11"/>
&#160;&#160;&#160;&#160;&#160;&#160;&#160; hned bylo po nich!</p>

<p class="mlptext">„Poraďte se o rozsudku,“ řekl Král porotě.</p>

<p class="mlptext">„Ještě ne, ještě ne!“ skočil mu rázně do řeči Králík. „Napřed
je hromada jiných věcí!“</p>

<p class="mlptext">„Předvolat prvního svědka,“ řekl Král. I zatroubil Bílý Králík
třikrát na trubku a zvolal: „První svědek!“</p>

<p class="mlptext">Prvním svědkem byl Švec. Předstoupil, v jedné ruce šálek čaje
a v druhé namazaný krajíc, a spustil: „Prosím Vaše Veličenstvo za prominutí, že
si to nesu s sebou, ale když mě předvolali, ještě jsem neposvačil.“</p>

<p class="mlptext">„Měl jsi posvačit,“ řekl Král. „Odkdypak už svačíš?“</p>

<p class="mlptext">Švec koukl po Zajíci Březňákovi; ten zavěšen do Plcha přišel k
soudu za ním. „Myslím, že od čtrnáctého března,“ řekl Švec.</p>

<p class="mlptext">„Od patnáctého,“ řekl Zajíc Březňák.</p>

<p class="mlptext">„Od šestnáctého,“ dodal Plch.</p>

<p class="mlptext">„Zapsat,“ řekl Král porotě a porotci si ta tři data horempádem
zapsali na tabulku, potom je sečetli a výsledek převedli na šilinky a pence.</p>

<p class="mlptext">„Zuj ty své boty,“ poručil Král Ševci.</p>

<p class="mlptext">„Ony nejsou moje,“ řekl Švec.</p>

<p class="mlptext"><span class="mlpznakkurziva11b">„Kradené!“</span> houkl Král na
porotce a ti si to hned zaznamenali.</p>

<p class="mlptext">„Já je prodávám,“ vysvětloval Švec, „svoje žádné nemám. Jsem
Švec.“</p>

<p class="mlptext">Tu si Královna nasadila brejle, ostře si Ševce měřila a ten
zbledl a znervózněl.</p>

<p class="mlptext">„Vydej svědectví,“ řekl Král, „a netřeš se, nebo tě dám na
místě popravit.“</p>

<p class="mlptext">Svědek se tím zřejmě nijak nevzmužil: stále přešlapoval z nohy
na nohu, úzkostlivě koukal po Královně a samým rozčilením místo krajíce ukousl
kus šálku.</p>

<p class="mlptext">A tu pocítila Alenka něco prapodivného a hezkou chvíli jí
vrtalo hlavou, co to vlastně je: už se zase zvětšovala a nejprve měla chuť
vstát a odejít od soudu; ale potom se rozmyslila, že tam zůstane, dokud se tam
vejde.</p>

<p class="mlptext">Plch seděl vedle ní a hned se ozval: „Netlačte se tak na mě.
Sotva dýchám.“</p>

<p class="mlptext">„Já za to nemohu,“ chlácholila ho Alenka. „Já rostu.“</p>

<p class="mlptext">„Co tady máte co růst,“ řekl Plch.</p>

<p class="mlpobrazky"></p>
</div>
</body>
</html>
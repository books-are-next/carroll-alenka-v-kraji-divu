<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlptext1">Ale tlouštíci jenom koukli po sobě a oba se ušklíbli.</p>

<p class="mlptext">Vypadali úplně jako školáci, a tak Alenka bezděky ukázala na
Tydlitáka prstem a řekla: „První žák!“</p>

<p class="mlptext">„Nikterak,“ okřikl ji Tydliták a sklapl ústa, až to cvaklo.</p>

<p class="mlptext">„Další žák!“ Alenka ukázala dále na Tydlitka, třebaže tušila,
že na ni vybafne „Naopak!“, a taky vybafl.</p>

<p class="mlptext">„Špatně jsi začala!“ obořil se na ni Tydliták. „Když přijdeš
někam na návštěvu, nejprve máš pěkně pozdravit a podat ruku!“ Oba bratři se pak
ještě víc k sobě přimkli a každý napřáhl volnou ruku k Alence.</p>

<p class="mlptext">Alence se nechtělo podávat ruku napřed jednomu, aby se snad druhý
neurazil; pomohla si tím, že je oba popadla za ruce najednou – a už se točili dokolečka
dokola. Jak si potom vzpomínala, připadalo jí to tehdy samozřejmé a nic se nedivila,
že jim vyhrává hudba. Ozývala se ze stromu, pod nímž tančili, a vyluzovaly ji,
jak se zdálo, větve. Třely se o sebe jako housle a smyčec.</p>

<p class="mlptext">„K smíchu mi to přece jen bylo“ (vyprávěla o tom později Alenka
sestře), „že zpívám <span class="mlpznakkurziva11b">Kolo, kolo mlýnský</span>.
Kdy jsem se dala do zpěvu, nevím, ale připadalo mi, že zpívám dlouho a dlouho!“</p>

<p class="mlptext">Druzí dva tanečníci se při své tloušťce brzy zadýchali. „Čtyřikrát
dokola je na jeden tanec až dost,“ hekal Tydliták, a jak se roztočili, právě
tak naráz přestali. V tu chvíli umlkla také hudba.</p>

<p class="mlptext">Pustili Alenčiny ruce a chvíli na ni koukali. Alenka tonula v trapných
rozpacích, jak se s nimi po tanci dát do řeči. Říct jim: „Pěkně vítám,“ to
nejde, to už jsem o kus dál!</p>

<p class="mlptext">„Doufám, že nejste uříceni,“ řekla konečně.</p>

<p class="mlptext">„Nikterak. Děkuji za optání,“ řekl Tydliták.</p>

<p class="mlptext">„Upřímné díky,“ dodal Tydlitek. „Máš ráda básně?“</p>

<p class="mlptext">„Ano, mám – aspoň některé,“ ozvala se nejistě Alenka. „Povězte
mi prosím, kudy se dostanu z lesa.“</p>

<p class="mlptext"><span class="calibre66">„Kterou mám přednášet?“
Tydlitek se vážně vykulenýma očima ohlédl po Tydlitákovi a Alenčiny otázky si
nevšímal.</span></p>

<p class="mlptext">„Nejdelší je <span class="mlpznakkurziva11b">Mrož a tesař,</span>“
odpověděl mu bratr a něžně ho přitiskl k sobě. Tydlitek hned spustil:</p>

<p class="mlpversei">Nad mořem vyšlo slunečko –</p>

<p class="mlptext">A<i class="calibre15"> </i>tu se Alenka osmělila skočit mu do řeči: „Jestli je
ta báseň hodně dlouhá,“ řekla co nejzdvořileji, „povězte mi prosím, kudy –“</p>

<p class="mlptext">Tydlitek se vlídně usmál a spustil znovu:</p>

<p class="mlpversei">Nad mořem vyšlo slunečko<br class="calibre11"/>
a září planoucí<br class="calibre11"/>
zlatilo vlnky, snažilo<br class="calibre11"/>
se příboj přemoci –<br class="calibre11"/>
Divná to věru, divná věc:<br class="calibre11"/>
bylo už k půlnoci.</p>

<p class="mlpversei">Luna, ta nad tím pořádkem<br class="calibre11"/>
jen hlavou vrtěla<br class="calibre11"/>
a na neslušné slunečko<br class="calibre11"/>
zlost měla docela –<br class="calibre11"/>
Takhle jí kazit řemeslo,<br class="calibre11"/>
to se přec nedělá!</p>

<p class="mlpversei">Mokře, přemokře vlnil se<br class="calibre11"/>
mohutný mořský proud,<br class="calibre11"/>
a přece písek na břehu<br class="calibre11"/>
byl suchý jako troud.<br class="calibre11"/>
Obláčky nikde, proto je<br class="calibre11"/>
neviděl nikdo plout.</p>

<p class="mlpversei">&#160;</p>

<p class="mlpobrazky"></p>
</div>
</body>
</html>
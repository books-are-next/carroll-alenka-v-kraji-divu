<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection2"><p class="mlptext1">To věru vypadalo slibně; Alenka se otočila a šla zpátky.</p>

<p class="mlptext">„Nebuď zlostná,“ řekl Houseňák.</p>

<p class="mlptext">„A to je všechno?“ Alenka div nevybuchla.</p>

<p class="mlptext">„Ne,“ řekl Houseňák.</p>

<p class="mlptext">Alenka si řekla, že počká, stejně nemá co dělat, a možná že se
přece jen něco kloudného doví. Houseňák chvíli bafal s rukama v klíně a nic
neříkal, až nakonec znovu vyndal fajfku z úst a řekl: „Tak ty myslíš, že ses
proměnila?“</p>

<p class="mlptext">„Ano prosím,“ řekla Alenka, „nepamatuju se, co jsem dřív uměla
– a každých deset minut jsem jinak veliká.“</p>

<p class="mlptext">„A co si nepamatuješ?“ zeptal se Houseňák.</p>

<p class="mlptext">„Ale chtěla jsem odříkávat Polámal se mraveneček a ono se mi
to nějak popletlo,“ posteskla si Alenka.</p>

<p class="mlptext">„Tak mi říkej <span class="mlpznakkurziva11b">Na svatého Řehoře</span>,“
řekl Houseňák.</p>

<p class="mlptext">Alenka složila ruce a spustila:</p>

<p class="mlpversei">Na svatého Řehoře,<br class="calibre11"/>
slyšet kroky na dvoře.<br class="calibre11"/>
Syn otevře – duše zlatá!–<br class="calibre11"/>
na hlavě tam stojí táta.</p>

<p class="mlpversei">K otci honem utíká,<br class="calibre11"/>
třese se jak osika.<br class="calibre11"/>
Ten se směje: Nevídáno,<br class="calibre11"/>
stojku dělám každé ráno.</p>

<p class="mlpversei">Nehubuj mě, Honzíku,<br class="calibre11"/>
nechci vyjít ze cviku.<br class="calibre11"/>
Elce pelce do pekelce,<br class="calibre11"/>
koukej na ty kotrmelce.</p>

<p class="mlpobrazky"></p>
</div>
</body>
</html>
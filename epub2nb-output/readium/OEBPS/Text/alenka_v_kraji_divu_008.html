<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection2">

<h2 class="mlpuroven2kapitola">Dolů králičí dírou</h2>

<p class="mlptextbez1radku">Alenku už mrzelo sedět na břehu vedle cesty a nic
nedělat. Párkrát nakoukla sestře do rozečtené knížky, ale nebyly tam žádné
obrázky a nic se tam nepovídalo, a co je do knížky, když v ní nejsou žádné
obrázky a nic se tam nepovídá, řekla si Alenka.</p>

<p class="mlptext">Rozvažovala tedy u sebe (pokud to vůbec šlo, byla horkem celá
ospalá a zmámená), zda bude dost zábavné uvít si věneček z kopretin, aby kvůli
tomu vstala a natrhala si je, a tu vedle ní přeběhl Bílý Králík s červenýma
očima.</p>

<p class="mlptext">Nebylo na tom nic zvláštního a nijak podivné to Alence
nepřipadlo, když Králík prohodil: „Jeje! Jeje! Přijdu pozdě.“ (Když nad tím
potom dumala, napadlo jí, že ji to mělo zarazit, jenže v tu chvíli jí to
připadlo docela samozřejmé); ale když pak Králík dokonce <span class="mlpznakkurziva11b">vyndal z kapsy u vesty hodinky</span><i class="calibre15">,</i> podíval
se na ně a běžel dál, Alenka vyskočila; blesklo jí hlavou, že jakživ neviděla,
aby měl Králík kapsu u vesty, natož aby z ní vyndával hodinky, popadla ji
zvědavost a rozběhla se přes pole za ním a šťastně ho dohonila, zrovna když pod
keřem hupl do velké králičí díry.</p>

<p class="mlptext">V mžiku se pustila Alenka za ním, a jak se zas dostane ven, na
to vůbec nepomyslila.</p>

<p class="mlptext">Králičí díra vedla kus rovně jako tunel a pak najednou se
prudce svažovala dolů, tak prudce, že Alenka neměla vůbec kdy se zastavit a padala
do hluboké jámy.</p>

<p class="mlptext">Buď byla ta jáma velmi hluboká, nebo padala Alenka tak pomalu,
že měla kdy rozhlížet se kolem sebe a přemýšlet, co bude asi dál. Nejprve
zkoušela dívat se dolů, kam to vlastně padá, ale nic neviděla, bylo tam tma;
ohlížela se tedy po stěnách jámy a všimla si, že je tam plno polic a přihrádek:
tu a tam visely na skobách mapy a obrázky. Cestou sebrala z jedné police
sklenici; stálo na ní <span class="mlpznak9bvsevelka"><span class="calibre16">POMERANČOVÁ ZAVAŘENINA</span></span>,<b class="calibre13"> </b>ale zklamala
se, byla prázdná. Zahodit ji, to se jí nezdálo, aby snad někoho nezabila, a tak
ji při tom padání šťastně strčila do jedné poličky.</p>

<p class="mlpobrazky"></p>
</div>
</body>
</html>
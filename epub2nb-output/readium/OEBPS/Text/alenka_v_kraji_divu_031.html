<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection2"><p class="mlptext1">Kouzelná lahvička naštěstí už dále neúčinkovala, takže
Alenka přestala růst. I tak jí bylo nepříjemně; vypadalo to, že v té světnici
zůstane do smrti trčet, kdo by se tedy divil, že byla celá nešťastná.</p>

<p class="mlptext"><span class="calibre33">„Doma mi bylo o moc líp,“
pomyslila si nešťastná Alenka, „tam člověk tolik nerostl a zas se nescvrkal a taky
se nedal komandovat od myší a králíků. Snad jsem neměla lézt do té králičí díry
a – a přec – a přec – nic naplat, je tenhle život zajímavý! Moc ráda bych
věděla, co se to vlastně se mnou stalo! Když jsem čítala pohádky, vždycky jsem
si říkala, že to ani není možné, a najednou se to stane zrovna mně! Někdo by
měl o mně napsat knihu. Až vyrostu, sama ji napíšu – ale vždyť už jsem vyrostla,“
dodala zarmouceně. „Tady aspoň dále růst nemohu.“</span></p>

<p class="mlptext">„To mi tedy ani let nebude přibývat?“ napadlo Alence. „Že ze
mě nebude stará bába – to mě blaží – ale to tedy znamená – věčně se jen učit! A
to by se mi nechtělo!“</p>

<p class="mlptext">„Ty hloupá Alenko,“ odpovídala si. „Jak se chceš tady učit?
Stěží se sem sama vejdeš, jakpak by se sem vešly učebnice!“</p>

<p class="mlptext">A tak to šlo dál, Alenka se na to koukala hned z té, hned zas
z druhé stránky a dlouho si tak povídala; ale za chvíli se venku někdo ozval a Alenka
ztichla a napnula uši.</p>

<p class="mlptext">„Marjánko! Marjánko!“ ozývalo se zvenku. „Hned mi přineste rukavice!“
A pak někdo cupital po schodech. Alenka věděla, že za ní jde Králík, a rozklepala
se, až se domek třásl; docela zapomněla, že je proti Králíkovi tisíckrát větší
a že se ho už bát nemusí.</p>

<p class="mlptext">Vtom došel Králík ke dveřím a chtěl je otevřít, ale protože se
dveře otvíraly dovnitř a Alenka se o ně pevně opírala loktem, nepodařilo se <span class="calibre34">mu to. Alenka slyšela, jak si Králík říká: „Tak to
obejdu a vlezu tam oknem.“</span></p>

<p class="mlptext">A nevlezeš, pomyslila si Alenka, čekala, až zaslechne Králíka
přímo pod oknem, potom naráz rozevřela dlaň a nazdařbůh chňapla. Nic nechytla,
ale někdo zavřískl a svalil se a zařinčelo sklo; usoudila, že Králík spadl do
pařeniště s okurkami nebo něčím takovým.</p>

<p class="mlptext"></p>
</div>
</body>
</html>
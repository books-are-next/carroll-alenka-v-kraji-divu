<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection2">
<h2 class="mlpuroven2kapitola">Paželví povídka</h2>

<p class="mlptextbez1radku"><span class="calibre18">„Ani nevíš, jak
jsem ráda, že jsem se s tebou, dušinko, zase shledala,“ řekla Vévodkyně, něžně
se do Alenky zavěsila a tak spolu odešly z hřiště.</span></p>

<p class="mlptext">Alenka se nad její dobrou náladou zaradovala, tam v kuchyni,
napadlo jí, rozzuřil ji snad jenom ten pepř.</p>

<p class="mlptext">„Až já budu Vévodkyní,“ řekla si Alenka (ale moc přesvědčeně
to neznělo), „pepř v kuchyni vůbec nestrpím. Polévka se bez něho obejde – lidé
bývají podráždění možná jen z pepře,“ libovala si, na jaké nové pravidlo to zas
kápla, „z octa bývají kyselí – z heřmánku hořcí – a – z cukrkandlu a podobných
sladkostí bývají děti milé. Kdyby si to dospělí uvědomili, to by pak cukrovím
tolik neškudlili.“</p>

<p class="mlptext"><span class="calibre18">Na Vévodkyni už docela
zapomněla a skoro se lekla, když se jí ozvala u samého ucha. „Ty na něco
myslíš, děvenko, a zapomínáš mluvit. Tak honem ti to neřeknu, jaké z toho plyne
naučení, ale za chvíli si vzpomenu.“</span></p>

<p class="mlptext">„Možná že z toho žádné naučení neplyne,“ troufla si Alenka.</p>

<p class="mlptext">„Ale, ale, dítě!“ napomenula ji Vévodkyně. „Ze všeho plyne
nějaké naučení, jenom je umět najít.“ Při těch slovech se k Alence ještě víc přitiskla.</p>

<p class="mlptext">Že se na ni tolik lepí, to nebylo Alence po chuti. Předně je
tuze ošklivá; a za druhé jí sahá bradou právě na rameno, a jak se o ně opírá,
bradu má protivně špičatou. Ale nechtěla k ní být nezdvořilá a snášela to
statečně. „Jak se zdá, jde jim hra lépe,“ řekla.</p>

<p class="mlptext">„Tak jest,“ řekla Vévodkyně. „A z toho plyne naučení – <span class="mlpznakkurziva11b">že světem hýbe láska!</span>“</p>

<p class="mlptext">„Někdo řekl,“ zašeptala Alenka, „že se svět hýbe tehdy, když
si každý hledí svého!“</p>

<p class="mlptext">„No dobře! To je skoro totéž,“ řekla Vévodkyně, špičatou bradu
zaryla do Alenčina ramene a dodala: „A z toho plyne naučení – <span class="mlpznakkurziva11b">dbej na smysl, slova přijdou sama</span><i class="calibre15">.</i>“</p>

<p class="mlpobrazky"></p>
</div>
</body>
</html>
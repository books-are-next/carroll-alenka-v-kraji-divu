<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection2">
<h2 class="mlpuroven2kapitola">Houseňákova
rada</h2>

<p class="mlptextbez1radku">Houseňák s Alenkou na sebe chvíli mlčky hleděli.
Nakonec vyndal Houseňák fajfku z úst a lenivě, ospale promluvil.</p>

<p class="mlptext">„Kdopak jsi?“ řekl Houseňák.</p>

<p class="mlptext">Když na ni takhle spustil, nebylo Alence tuze do řeči.
Odpovídala zaraženě: „Kdo – kdo jsem teď, to prosím ani nevím – vím jen, kdo
jsem byla, když jsem dnes ráno vstávala, ale od té doby jsem se už jistě několikrát
proměnila.“</p>

<p class="mlptext">„Jak to myslíš?“ hartusil Houseňák. „Vyjádři se!“</p>

<p class="mlptext">„Jakpak se mám vyjádřit, když to nejsem já, rozumíte?“ řekla
Alenka.</p>

<p class="mlptext">„Nerozumím,“ odpověděl Houseňák.</p>

<p class="mlptext">„Když já vám to lépe povědět neumím,“ odpověděla zdvořile
Alenka, „sama to nechápu; být za jeden den hned malý a hned zas velký, to se člověku
poplete.“</p>

<p class="mlptext">„Ba ne,“ řekl Houseňák.</p>

<p class="mlptext">„Vy jste to možná ještě nezkusil,“ řekla Alenka. „Však až vy
se zakuklíte – a jednoho dne vás to nemine – a potom se proměníte v motýla,
jistě vám z toho taky bude všelijak.“</p>

<p class="mlptext">„Vůbec ne,“ řekl Houseňák.</p>

<p class="mlptext">„Možná že vám to ani nepřijde,“ řekla Alenka, „zato mně by z toho
bylo hodně divně.“</p>

<p class="mlptext">„Tobě!“ ušklíbl se Houseňák. „A kdo ty vlastně jsi?“</p>

<p class="mlptext">A tak byli zase tam, kde začali. Alenku trochu zlobilo, že je
Houseňák tak skoupý na slovo, a nadurděně mu odsekla: „Snad byste mi napřed měl
říct, kdo jste vy.“</p>

<p class="mlptext">„A proč?“ řekl Houseňák.</p>

<p class="mlptext">Už zase taková zapeklitá otázka; Alenka ne a ne trefit na
správnou odpověď. Houseňák vypadal náramně nevlídně, a tak se Alenka sebrala a šla
pryč.</p>

<p class="mlptext">„Vrať se!“ volal za ní Houseňák. „Něco důležitého ti povím!“</p>

<p class="mlpobrazky"></p>
</div>
</body>
</html>
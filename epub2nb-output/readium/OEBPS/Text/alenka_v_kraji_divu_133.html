<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlptext1"><span class="calibre18">Tak kráčela, až došla
do lesa; připadal jí chladný a stinný. „To se člověku uleví,“ řekla si, když se
octla pod stromy, „z takového vedra vkročit do – do – do čeho?“ Bylo jí divné,
že na to slovo nemůže kápnout. „Totiž octnout se pod – pod – no přece pod
tímhle!“ a sáhla rukou na kmen stromu. „Jakpak se mu říká? Snad žádné jméno
nemá – ba určitě ne.“</span></p>

<p class="mlptext">Mlčky, zamyšleně postála, až zas najednou řekla: „Tak na to
přece došlo! A kdo jsem já? Však já si nějak vzpomenu! Jsem pevně odhodlána
vzpomenout si.“ Odhodlání nebylo nic platné a jenom tolik nakonec vydumala: „Ale
vím, že to začíná Ale!“</p>

<p class="mlptext">Najednou se tamtudy ubíral Kolouch. Něžnými kukadly se díval
na Alenku, ale zřejmě se nebál. „Pojď! Pojď!“ Alenka natáhla k němu ruku, že ho
pohladí; on před ní necouvl, jenom stál a díval se na ni.</p>

<p class="mlptext">„Jak ti říkají?“ ozval se posléze Kolouch. Hlas měl hebký a líbezný.</p>

<p class="mlptext">Kdybych to já věděla! pomyslila si Alenka a posmutněle mu odpověděla:
„Teď nijak.“</p>

<p class="mlptext">„To mi nestačí,“ řekl, „jen přemýšlej.“</p>

<p class="mlptext">Alenka přemýšlela, ale marně. „Pověz mi prosím, jak tobě
říkají,“ pronesla nesměle. „Třeba to pak bude snazší.“</p>

<p class="mlptext">„Povím ti to,“ řekl Kolouch, „jen co kousek ujdeme. Tady si
nevzpomenu.“</p>

<p class="mlptext">A tak spolu kráčeli lesem, Alenka oběma rukama láskyplně
objímala Kolouchovi hebkou šíji, až zas vyšli na širé pole; tu Kolouch rázem poskočil
a vysmekl se Alence z náručí. „Jsem Kolouch!“ zajásal. „Jéje, a ty jsi člověčí
mládě!“ Krásné hnědé oči mu najednou zneklidněly a vzápětí vyrazil a uháněl
pryč.</p>

<p class="mlptext">Alenka se za ním dívala, div se nerozplakala žalem nad tím,
jak náhle zas o svého spolupoutníčka přišla. „Ale vím, jak se jmenuju,“ řekla,
„to je hned člověku líp, Alenka – Alenka – už to nezapomenu. Jenom bych ráda
věděla, kterým tím ukazatelem se mám řídit.“</p>

<p class="mlptext">Odpověď na to nebyla těžká, vedla tam jenom jedna cesta a oba
ukazatele směřovaly po ní. „Však na to přijdu,“ řekla si Alenka, „až budou
ukazatele někde na rozcestí mířit každý jinam.“</p>

<p class="mlptext">Ale moc slibně to nevypadalo. Dlouho šla a šla, ale na každém
rozcestí ukazatele mířily vždycky jedním směrem, na jednom stálo: <span class="mlpznak9bvsevelka"><span class="calibre30">K TYDLITÁKOVI</span></span><b class="calibre13">
</b>a<b class="calibre13"> </b>na druhém <span class="mlpznak9bvsevelka"><span class="calibre30">K TYDLITKOVI</span></span><span class="calibre75">!</span></p>

<p class="mlptext">„Jak se zdá,“ řekla posléze Alenka, „oni bydlí spolu! Že mi to
dřív nenapadlo – Ale dlouho u nich nepobudu. Jenom si k nim zaskočím, slušně
pozdravím a vyptám se jich na cestu z lesa. Jestlipak se před soumrakem dostanu
na osmé políčko!“ A tak se ubírala dál a něco si jen tak pro sebe povídala, až
v prudké zatáčce narazila na dva tlouštíky, a to tak neočekávaně, že leknutím
ucouvla, ale hned se zas vzpamatovala; věděla, že to jsou jistě –</p>

<p class="mlpobrazky"></p>
</div>
</body>
</html>
---
title: ''
contentType: prose
---

„Tak podej koláč, Obludo,“ řekl Lev a ulehl s bradou opřenou o pracky. „A vy se posaďte,“ řekl Králi a Jednorožci, „koláč ať mi rozdělíte spravedlivě!“

Sedět mezi dvěma takovými šelmami bylo Králi zřejmě nemilé, ale jinam si sednout nemohl.

„Teď by se nám to bojovalo o korunu,“ Jednorožec se po ní šibalsky koukl; Král se klepal, div ji z hlavy nestřásl.

„Tu bych vyhrál jako nic,“ řekl Lev.

„Jen jestli,“ řekl Jednorožec.

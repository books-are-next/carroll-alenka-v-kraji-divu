<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title></title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="88">
    <link rel="prev" href="./alenka_v_kraji_divu_092.html">
    <link rel="next" href="./alenka_v_kraji_divu_094.html">
    <link rel="self" href="alenka_v_kraji_divu_093.html">
    <meta name="identifier" content="carroll-alenka-v-kraji-divu-a-za-zrcadlem-5c20535">
    <meta name="role" content="chapter">
  </head>
  <body data-nb-words="343" data-nb-chars="1967" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./alenka_v_kraji_divu_092.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="0" data-nb-chars="0"></h1>
        <p class="chunk" data-nb-ref-number="2" id="chunk2" data-nb-words="4" data-nb-chars="25"><span class="idea" data-nb-ref-number="1" id="idea1" data-nb-words="4" data-nb-chars="25">„A nebudu!“ řekla Alenka.</span></p>
        <p class="chunk" data-nb-ref-number="3" id="chunk3" data-nb-words="13" data-nb-chars="79"><span class="idea" data-nb-ref-number="2" id="idea2" data-nb-words="13" data-nb-chars="79">„Srazte jí&nbsp;hlavu!“ Královna se&nbsp;rozkřikla, co&nbsp;jí&nbsp;hrdlo stačilo. Nikdo se&nbsp;nehnul.</span></p>
        <p class="chunk" data-nb-ref-number="4" id="chunk4" data-nb-words="18" data-nb-chars="105"><span class="idea" data-nb-ref-number="3" id="idea3" data-nb-words="18" data-nb-chars="105">„Kdopak si&nbsp;z&nbsp;vás něco dělá?“ řekla Alenka (zatím už&nbsp;dorostla do&nbsp;své velikosti). „Vždyť jste pouhé karty.“</span></p>
        <p class="chunk" data-nb-ref-number="5" id="chunk5" data-nb-words="52" data-nb-chars="267"><span class="idea" data-nb-ref-number="4" id="idea4" data-nb-words="52" data-nb-chars="267">Tu&nbsp;se&nbsp;všechny karty vznesly do&nbsp;vzduchu a&nbsp;potom se&nbsp;zase na&nbsp;ni&nbsp;snášely – leknutím i&nbsp;zlostí zavřískla a&nbsp;střásla je&nbsp;ze&nbsp;sebe, a&nbsp;tu&nbsp;shledala, že&nbsp;leží na&nbsp;břehu s&nbsp;hlavou opřenou o&nbsp;sestřin klín a&nbsp;sestra jí&nbsp;opatrně smetá z&nbsp;obličeje suché listí, které jí&nbsp;tam ze&nbsp;stromů napadalo.</span></p>
        <p class="chunk" data-nb-ref-number="6" id="chunk6" data-nb-words="9" data-nb-chars="57"><span class="idea" data-nb-ref-number="5" id="idea5" data-nb-words="9" data-nb-chars="57">„Probuď se, Alenko!“ řekla sestra. „Ty ses ale prospala!“</span></p>
        <p class="chunk" data-nb-ref-number="7" id="chunk7" data-nb-words="64" data-nb-chars="375"><span class="idea" data-nb-ref-number="6" id="idea6" data-nb-words="64" data-nb-chars="375">„Ach, to&nbsp;ti&nbsp;byl divný sen!“ řekla Alenka, a&nbsp;pokud si&nbsp;vzpomínala, vypověděla sestře všechna ta&nbsp;podivná dobrodružství, o&nbsp;nichž jste právě četli; když domluvila, sestra ji&nbsp;políbila a&nbsp;řekla: „To byl, děvenko, opravdu divný sen. Ale teď běž na&nbsp;svačinu; hnedle se&nbsp;bude stmívat.“ A&nbsp;tak Alenka vstala a&nbsp;rozběhla se, a&nbsp;jak horempádem utíkala, pořád si&nbsp;říkala, jaký to&nbsp;byl báječný sen.</span></p>
        <p class="chunk" data-nb-ref-number="8" id="chunk8" data-nb-words="33" data-nb-chars="186"><span class="idea" data-nb-ref-number="7" id="idea7" data-nb-words="33" data-nb-chars="186">Po&nbsp;jejím odchodu zůstala však sestra sedět, podepřela si&nbsp;hlavu, hleděla na&nbsp;západ slunce a&nbsp;myslela na&nbsp;Alenku i&nbsp;na&nbsp;její báječná dobrodružství, až&nbsp;se&nbsp;z&nbsp;toho taky rozesnila a&nbsp;měla tento sen:</span></p>
        <p class="chunk" data-nb-ref-number="9" id="chunk9" data-nb-words="72" data-nb-chars="393"><span class="idea" data-nb-ref-number="8" id="idea8" data-nb-words="72" data-nb-chars="393">Nejprve se&nbsp;jí&nbsp;zdálo o&nbsp;Alence, jak jí&nbsp;zase ručkama obmyká koleno a&nbsp;dychtivě na&nbsp;ni&nbsp;upírá bystrá očka – slyšela znovu zvuk jejího hlasu a&nbsp;viděla ji&nbsp;před sebou, jak tak zvláštně pohazuje hlavou a&nbsp;střásá dozadu tu&nbsp;neposlušnou kadeř, která jí&nbsp;pořád a&nbsp;pořád padá do&nbsp;očí – a&nbsp;jak ji&nbsp;tak poslouchala nebo se&nbsp;domnívala, že&nbsp;ji&nbsp;poslouchá, kolem dokola se&nbsp;to&nbsp;zahemžilo podivnými tvory ze&nbsp;snu její sestřičky.</span></p>
        <p class="chunk" data-nb-ref-number="10" id="chunk10" data-nb-words="78" data-nb-chars="480"><span class="idea" data-nb-ref-number="9" id="idea9" data-nb-words="78" data-nb-chars="480">U&nbsp;nohou jí&nbsp;zašustila vysoká tráva, jak se&nbsp;tamtudy hnal Bílý Králík – poblíž v&nbsp;tůňce zašplíchala na&nbsp;útěku polekaná Myš – zařinčely šálky na&nbsp;nekonečné svačině Zajíce Březňáka a&nbsp;jeho přátel a&nbsp;Královna vřískavým hlasem posílala své hosty na&nbsp;popravu – znovu se&nbsp;Vévodkyni na&nbsp;klíně rozkýchalo prasátko a&nbsp;kolem něho třískaly mísy a&nbsp;talíře – znovu se&nbsp;rozléhal Nohův skřek a&nbsp;skřípání Ještěříkova pisátka a&nbsp;chroptění likvidovaných morčat a&nbsp;zdálky do&nbsp;toho zalétaly vzlyky nešťastného Paželva.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./alenka_v_kraji_divu_094.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>
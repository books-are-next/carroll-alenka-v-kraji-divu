<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection2">
<h2 class="mlpuroven2kapitola">Vepř a pepř</h2>

<p class="mlptextbez1radku">Alenka chvíli koukala na domek a uvažovala, co má
dělat, a tu přiběhl z lesa livrejovaný lokaj – za lokaje ho pokládala, protože
měl livrej (jinak podle obličeje by hádala spíše na rybu) – a zabušil kotníky
na dveře. Otevřel mu jiný livrejovaný lokaj s kulatou tváří a vykulenýma žabíma
očima; jak si Alenka všimla, oba lokajové měli po celé hlavě napudrované
kadeře. Byla zvědavá, co to znamená, a vyplížila se z lesa, aby si je
poslechla.</p>

<p class="mlptext">Rybí lokaj vylovil z podpaždí obrovské psaní, skoro tak velké,
jako byl sám, podal je druhému lokaji a pronesl škrobeně: „Pro Vévodkyni.
Pozvání od Královny na kroket.“ Žabí lokaj to po něm opakoval stejně škrobeně,
jenže v pozměněném pořádku: „Od Královny. Pozvání pro Vévodkyni na kroket.“</p>

<p class="mlptext">Pak se oba hluboko uklonili, až se jim kadeře zapletly.</p>

<p class="mlptext">Alence to přišlo tak k smíchu, že musila utéci zpátky do lesa,
aby ji neslyšeli; když pak zase vykoukla, rybí lokaj byl pryč a ten druhý seděl
u dveří na zemi a civěl tupě do nebe.</p>

<p class="mlptext">Alenka přistoupila nesměle ke dveřím a zaklepala.</p>

<p class="mlptext">„Klepat je zbytečné,“ řekl lokaj, „a to z dvojí příčiny.
Předně protože jsem na stejné straně dveří jako ty, za druhé proto, že uvnitř
je takový rámus, že tě nikdo neuslyší.“ A opravdu, uvnitř se rozléhal
neslýchaný rámus, v jednom kuse někdo vřískal a kýchal a pak zas něco břinklo,
jako když se rozbije na kusy talíř nebo hrnec.</p>

<p class="mlptext">„Prosím vás,“ zeptala se Alenka, „jak se tedy mám dostat
dovnitř?“</p>

<p class="mlptext">„Jen tenkrát by mělo smysl klepat,“ vedl svou lokaj a vůbec si
Alenky nevšímal, „kdyby byly mezi námi dveře. Kdybys byla například <span class="mlpznakkurziva11b">uvnitř,</span> <span class="calibre42">mohla
bys zaklepat a já bych tě pustil ven.“ Jak mluvil, civěl pořád do nebe, a to
Alence připadalo vyloženě nezdvořilé. „Ale snad za to nemůže,“ řekla si, „když
má oči tak vysoko navrch hlavy. Ale mohl by aspoň odpovědět, když se ho ptám. –
Jak se dostanu dovnitř?“ opakovala hlasitě.</span></p>

<p class="mlptext">„Posedím tady do zítřka,“ prohodil lokaj.</p>

<p class="mlptext">Tu se v domku otevřely dveře a velký talíř letěl rovnou
lokajovi na hlavu; jen mu odřel nos a roztříštil se vzadu o strom.</p>

<p class="mlpobrazky"></p>
</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlptext1">„Co tady stojíš a brebentíš si pro sebe,“ teprve nyní
Valihrach na ni pohlédl, „radši mi pověz, jak se jmenuješ a co děláš.“</p>

<p class="mlptext">„Jmenuju se Alenka, ale –“</p>

<p class="mlptext">„Takové hloupé jméno!“ utrhl se na ni Valihrach. „Co vlastně
znamená.“ </p>

<p class="mlptext">„Copak musí jméno něco znamenat?“ zeptala se nejistě Alenka.</p>

<p class="mlptext">„Toť se ví, že musí,“ zachechtal se Valihrach. „Moje znamená,
jakou mám postavu – tu mám tuze pěknou. Ty máš jméno, že bys mohla mít postavu
všelijakou.“</p>

<p class="mlptext">„Proč tam sedíte tak sám?“ Alenka se s ním nechtěla hádat.</p>

<p class="mlptext">„Protože tu se mnou nikdo není!“ zvolal Valihrach. „Ty sis
myslila, že na to nekápnu? Dej mi jinou hádanku.“</p>

<p class="mlptext">„Co myslíte, nebylo by to na zemi jistější?“ Alenka to řekla z
upřímné starosti o to podivné stvoření, a ne jako hádanku. „Ta zídka je uzounká.“</p>

<p class="mlptext">„Ty máš úžasně snadné hádanky!“ zavrčel Valihrach. „To jistě
ne! Ale kdybych nakrásně spadl – což se nestane – i kdybych spadl –“<b class="calibre13"> </b>Tu
našpulil rty a zatvářil se velkopansky, až Alenka málem vyprskla smíchy. „Kdybych
opravdu spadl,“ hovořil Valihrach, „<span class="mlpznakkurziva11b">Král mi
slíbil</span> – jen si bledni, jak chceš! Že tohle řeknu, to sis nemyslila,
viď. <span class="mlpznakkurziva11b">Král mi na to dal své královské slovo</span><i class="calibre15">,</i>
že – že –“</p>

<p class="mlptext">„Že vám pošle svou kavalerii a infanterii,“ vyhrkla unáhleně
Alenka.</p>

<p class="mlptext">„To přestává všechno!“ rozlítil se Valihrach. „To jsi tajně
poslouchala za dveřmi – za stromy – v komíně – jinak bys to nevěděla!“</p>

<p class="mlptext">„Ba ne, neposlouchala!“ bránila se klidně Alenka. „Stojí to v knize.“</p>

<p class="mlptext">„V knize takových věcí je,“ řekl Valihrach už klidněji. „A tomu
se potom říká Anglické dějiny. Dobře se na mě podívej! Já jsem mluvil s Králem,
opravdu mluvil. Takového člověka hned tak neuhlídáš; a abys viděla, že jsem
nezpychl, můžeš mi podat ruku!“ Zasmál se od ucha k uchu, nahnul se dopředu
(div přitom ze zídky nespadl) a napřáhl ruku k Alence. Stiskla mu ji a starostlivě
ho pozorovala. Jestli se usměje ještě víc, koutky úst se mu spojí, pomyslila
si, a bůhví co bude s jeho hlavou! Snad mu upadne!</p>

<p class="mlptext">„Ano, že mi pošle svou kavalerii a infanterii,“ hovořil
Valihrach. „A ty mě rázem zase zvednou! Ale už o tom mluvíme moc dlouho. Vraťme
se k tomu, co jsi říkala předposledně.“</p>

<p class="mlptext">„Bohužel si už na to nepamatuju,“ namítla zdvořile Alenka.</p>

<p class="mlptext">„Tak začneme něco zbrusu nového,“ řekl Valihrach, „teď je na
mně řada, já rozhoduju, o čem bude řeč –“ (Mluví o tom jako o nějaké hře,
pomyslila si Alenka.) „Tak zní otázka. Kolik jsi říkala, že ti je?“</p>

<p class="mlptext">Alenka si to honem spočítala a řekla: „Sedm let šest měsíců.“</p>

<p class="mlptext">„Chyba!“ zajásal Valihrach. „Nic takového jsi neřekla.“</p>

<p class="mlptext">„Myslil jste přece, kolik je mi let.“</p>

<p class="mlptext">„Kdybych to myslil, tak to řeknu,“ odsekl Valihrach.</p>

<p class="mlptext">Alenka neměla chuť do hádky, a tak nic neříkala.</p>

<p class="mlptext">„Sedm let a šest měsíců!“ dumal Valihrach. „Nepříjemný věk.
Měla ses mě zeptat, byl bych ti poradil: ‚V sedmi přestaň‘ – teď už je pozdě!“</p>

<p class="mlptext">„Jestli mám stárnout, na to se nikoho neptám<b class="calibre13">,“</b>
rozzlobila se Alenka. </p>

<p class="mlptext">„To jsi tak pyšná –?“ zeptal se Valihrach.</p>

<p class="mlptext">Alenka se nad tím ještě víc rozzlobila: „Vždyť jeden stárne,
ať chce, nebo nechce.“</p>

<p class="mlptext">„Jeden snad ano,“ řekl Valihrach, „ale ne dva. Mít na to
někoho, mohla jsi v sedmi letech přestat.“</p>

<p class="mlptext">„Vy ale máte krásný opasek,“ prohodila Alenka. (O stárnutí se
toho napovídalo až dost, řekla si, a mají-li střídavě rozhodovat, o čem bude
řeč, je teď řada na ní.) „Totiž nákrčník,“ rozmyslila se, „tak jsem to chtěla
říct – a ne opasek, – promiňte prosím!“ dodala rozpačitě; Valihrach se totiž
tvářil uraženě a už litovala, že o tom začala. „Kdybych tak věděla,“ řekla si, „kde
má krk a kde má pas.“</p>

<p class="mlptext">Valihrach se zřejmě velmi rozhněval, protože dlouhou chvíli
nemluvil, až konečně zavrčel hlubokým hlasem:</p>

<p class="mlptext">„To by člověk – namouduši – z kůže vyletěl, když někdo
nerozezná nákrčník od opasku!“</p>

<p class="mlptext">„Já vím, je to ode mě hloupost,“ pronesla Alenka tak
zkroušeně, že si tím Valihracha zase udobřila.</p>

<p class="mlptext">„Vždyť je to, děvenko, nákrčník, a krásný nákrčník, jak říkáš.
Je to dárek od Bílého Krále a Královny. Tak vidíš.“</p>

<p class="mlptext">„Jistě?“ Alenka se zaradovala, že přece jen kápla správně na
to, o čem má být řeč.</p>

<p class="mlptext">„Dali mi ho,“ hovořil unyle Valihrach, přehodil nohu přes nohu
a obemkl si je rukama, „byl to dárek k nenarozeninám.“</p>

<p class="mlptext">„Jak? Odpusťte prosím?“ řekla zkoprněle Alenka.</p>

<p class="mlptext">„Vždyť já se nezlobím,“ řekl Valihrach.</p>

<p class="mlptext">„Já se jenom ptám, co je to dárek k nenarozeninám?“</p>

<p class="mlptext">„No přece dárek, který dostaneš, když nemáš narozeniny.“</p>

<p class="mlptext">Alenka se zamyslela a řekla: „Když já mám radši dárek k narozeninám.“</p>

<p class="mlptext">„Nevíš, co mluvíš,“ řekl Valihrach. „Kolikpak je dní do roka?“</p>

<p class="mlptext">„Tři sta pětašedesát,“ řekla Alenka.</p>

<p class="mlptext">„A kolikeré máš narozeniny?“</p>

<p class="mlptext">„Jedny.“</p>

<p class="mlptext">„Kolik zbude, když odečteš jednu od tří set pětašedesáti?“</p>

<p class="mlptext">„Samozřejmě tři sta čtyřiašedesát.“</p>

<p class="mlptext">Valihrach se zatvářil nejistě. „Radši bych to měl vypočítáno
na papíře,“ řekl.</p>

<p class="mlptext2">S bezděčným úsměvem vytáhla Alenka notýsek a odečtla mu
to:</p>

<p class="mlptext">365</p>

<p class="mlptext"><span class="calibre109">&#160;– 1</span></p>

<p class="mlptext">364</p>

<p class="mlptext1">Valihrach vzal notýsek do ruky a bedlivě si ho prohlížel. „Jak
se zdá, odečteno je to správně –,“ spustil.</p>

<p class="mlptext">„Vždyť ho držíte vzhůru nohama,“ skočila mu do řeči Alenka.</p>

<p class="mlptext">„Bodejť!“ přisvědčil rozjařeně Valihrach, když mu Alenka notes
otočila. „Taky mi to bylo divné. Jak se zdá, jářku, odečteno je to správně – abych
to teď přepočítával, na to nemám kdy – a vyplývá z toho, že je celkem tři sta
čtyřiašedesát dní, kdy můžeš dostat dárek k nenarozeninám –“</p>

<p class="mlptext">„Jistěže,“ řekla Alenka.</p>

<p class="mlptext">„A jenom jeden, kdy dostaneš dárek k narozeninám. To jsem ti
udělal radost!“</p>

<p class="mlptext">„Radost? – Nevím, jak to myslíte,“ řekla Alenka.</p>

<p class="mlptext">Valihrach se pohrdlivě ušklíbl. „Jak to taky máš vědět, když
ti to nepovím. Myslím to tak, ‚Že jsem na tebe vyzrál!‘“</p>

<p class="mlptext">„Ale udělat někomu radost neznamená na někoho vyzrát,“ namítla
Alenka.</p>

<p class="mlptext">„Když já řeknu nějaké slovo,“ řekl povýšeně Valihrach, „pak
znamená to, co se mi zrovna zlíbí, aby znamenalo – a nic jiného.“</p>

<p class="mlptext">„Jde o to,“ řekla Alenka, „jestli dokážete, aby slovo mělo
různý význam.“</p>

<p class="mlptext">„Jde o to, kdo z obou rozhoduje,“ řekl Valihrach, „to je to
celé.“</p>

<p class="mlptext">Alenka nad tím nadobro zkoprněla, a tak spustil Valihrach za
chvíli znovu: „Bývá s nimi těžké pořízení – nejpyšnější jsou slovesa – přídavná
jména si spíš dají říct, slovesa, ta ne – ale já si s nimi přece jen umím
poradit! Neproniknutelnost. Tak je to!“</p>

<p class="mlptext">„Povězte mi prosím, co to znamená,“ řekla Alenka.</p>

<p class="mlptext">„Tak mluví rozumné děvče,“ udobřil se Valihrach. „Slovem ‚neproniknutelnost‘
myslím jen to, že jsme toho o té věci už dost napovídali a že by ses sama měla
ozvat, co chceš dál dělat, do smrti tu snad zůstat nechceš?“</p>

<p class="mlptext">„Na jedno slovo to znamená hodně,“ dumala Alenka.</p>

<p class="mlptext">„Když mi nějaké slovo udělá takový kus práce,“ řekl Valihrach,
„vždycky mu připlatím.“</p>

<p class="mlptext">„No ne!“ samým úžasem se Alenka na víc nezmohla.</p>

<p class="mlptext">„To bys koukala,“ Valihrach vrtěl vážně hlavou na obě strany, „když
si ke mně v sobotu navečer přijdou pro výplatu.“ (Zeptat se ho, čím je vyplácí,
to si Alenka netroufala; a já vám to tedy taky nepovím.)</p>

<p class="mlptext">„Jak se zdá, vy umíte každé slovo důmyslně vyložit,“ řekla
Alenka. „Povězte mi prosím, co znamená Báseň <span class="mlpznakkurziva11b">Tlachapoud</span>.“</p>

<p class="mlptext">„Nejprve si ji poslechnu,“ řekl Valihrach. „Já ti vyložím
všechny básně, jaké kdy byly vymyšleny, a ještě spoustu těch, co vůbec ještě
vymyšleny nejsou.“</p>

<p class="mlptext">Vypadalo to slibně, a tak Alenka odříkávala první sloku:</p>

<p class="mlpversei">Je svačvečer. Lysperní jezeleni<br class="calibre11"/>
se vírně vrtáčejí v mokřavě.<br class="calibre11"/>
Vetchaří hadroušci jsou roztruchleni<br class="calibre11"/>
a selvy syští tesknoskuhravě.</p>

<p class="mlptext">„Pro začátek to stačí,“ skočil jí do řeči Valihrach. „Je tam
spousta těžkých slov. <span class="mlpznakkurziva11b">Svačvečer</span> je ta doba
po svačině, kdy se peče něco dobrého na večer.“</p>

<p class="mlptext">„To by šlo,“ řekla Alenka, „a co je <span class="mlpznakkurziva11b">lysperný</span>?“</p>

<p class="mlptext">„Inu, <span class="mlpznakkurziva11b">lysperný</span> je lysý a čiperný.
To máš jako kufřík – do jednoho slova napěchuješ dvojí význam.“</p>

<p class="mlptext">„Už rozumím,“ řekla zamyšleně Alenka. „A co <span class="mlpznakkurziva11b">jezeleni</span>?“</p>

<p class="mlptext">„Inu, <span class="mlpznakkurziva11b">jezeleni</span> jsou
trochu jezevci – a trochu jeleni.“</p>

<p class="mlptext">„Ti asi vypadají divně.“</p>

<p class="mlptext">„To vypadají,“ řekl Valihrach, „hnízdí pod slunečními hodinami
– a živí se sýrem.“</p>

<p class="mlptext">„A co je <i class="calibre15">vírně <span class="mlpznakkurziva11b">vrtáčet</span></i>?“</p>

<p class="mlptext">„To je tolik jako vířit, vrtat a otáčet se jako nebozez.“</p>

<p class="mlptext">„A <span class="mlpznakkurziva11b">mokřava</span> je snad
trávník kolem slunečních hodin, ne?“ Alenku překvapilo, že na to sama kápla.</p>

<p class="mlptext">„A mokrý je asi proto –“</p>

<p class="mlptext">„– že tam na stráni hodně prší,“ dořekla za něho Alenka.</p>

<p class="mlptext">„Správně. A <span class="mlpznakkurziva11b">vetcharý</span> je
vetchý a charý (už zase takový slovní kufřík). A <span class="mlpznakkurziva11b">hadroušek</span>
je vyzáblý opelichaný papoušek s nadrchaným peřím – jako nějaký živý hadr.“</p>

<p class="mlptext">„A co <span class="mlpznakkurziva11b">selva</span>?“ řekla
Alenka. „Nerada vás tolik obtěžuju.“</p>

<p class="mlptext">„Inu, <span class="mlpznakkurziva11b">selva</span> je trochu
sele, trochu želva, aspoň se mi tak zdá.“</p>

<p class="mlptext">„A co <span class="mlpznakkurziva11b">syštět</span>?“</p>

<p class="mlpobrazky"></p>
</div>
</body>
</html>
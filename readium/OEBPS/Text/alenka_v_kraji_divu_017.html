<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection2">
<h2 class="mlpuroven2kapitola">Kaluž slz</h2>

<p class="mlptextbez1radku">„<span class="calibre18">Úžasnoucnější a úžasnoucnější!“
zvolala Alenka (tu chvíli zapomněla samým překvapením správně mluvit); „teď se
zas vytahuji jako ten nejdelší dalekohled na světě. Sbohem, nožičky!“ (Když se
totiž podívala na nohy, skoro na ně nedohlédla, tak byly daleko.) „Ach mé
nožičky, kdo vám teď, chudinky, bude obouvat boty a punčochy? Já jistě ne! Budu
od vás tuze daleko, kdepak bych se o vás mohla starat: musíte si poradit samy –
ale musím na ně být hodná,“ řekla si Alenka, „nebo nepůjdou, kam budu chtít!
Třeba jim dám vždycky nové boty pod stromeček.“</span></p>

<p class="mlptext2">A tak si dále vymýšlela, jak to zařídí. „Budu jim je musit
dát doručit,“ řekla si, „to bude legrace, posílat dárky vlastním nohám. A jak
divně se bude vyjímat adresa!</p>

<p class="mlpdopisi">Vážená</p>

<p class="mlpdopisi">Pravá Noha Alenčina</p>

<p class="mlpdopisi">Rohožka před Krbem</p>

<p class="mlpdopisi">u Mřížky</p>

<p class="mlpdopisi">(s pozdravem od Alenky)</p>

<p class="mlptext1">Jeje, co to mluvím za nesmysly!“</p>

<p class="mlptext">Vtom vrazila hlavou do stropu síně: měřila totiž přes devět
stop; popadla zlatý klíček a alou do zahrady.</p>

<p class="mlptext">Nešťastná Alenka! Lehla si na bok a jedním okem hleděla do
zahrady, na víc se nezmohla; projít dvířky teď už teprve nemohla; posadila se a
znovu se dala do pláče.</p>

<p class="mlptext">„Styď se,“ řekla si Alenka, „taková velká holka…,“ (a taky že
byla), „… a takhle plakat! Hned přestaň, to ti povídám!“ Ale plakala dál a tolik
slz prolila, až měla kolem sebe louži na čtyři palce hlubokou, rozlévající se
do poloviny síně.</p>

<p class="mlptext">Za chvíli zaslechla zdálky drobné cupitání; honem si utřela
oči a podívala se, kdo to jde. To se vracel Bílý Králík, celý vyparáděný, v jedné
ruce bílé kozinkové rukavice, v druhé velký vějíř; přihopkal, samý spěch, a přitom
si broukal: „Ach, ta vévodkyně, ta vévodkyně! Ta mi dá, jestli přijdu pozdě!“
Alenka byla tak nešťastná, že by byla kohokoli poprosila o pomoc; a tak když se
k ní Králík přiblížil, spustila tiše a bázlivě: „Prosím vás, pane –“ Králík se
zarazil, upustil bílé kozinkové rukavice a vějíř a pádil do tmy, co mu nohy
stačily.</p>

<p class="mlpobrazky"></p>
</div>
</body>
</html>
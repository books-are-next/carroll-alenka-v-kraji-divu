<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlptext1">Chudák Král byl celý zmatený a chvíli s tužkou zápolil a nic
neříkal; jenže Alenka byla silnější než on, a tak nakonec zahekal: „Musím si,
má zlatá, opatřit tenčí tužku. Tuhle už nezvládnu; píše všechno možné, co ani
nechci –“</p>

<p class="mlptext">„A co všechno,“ řekla Královna a nakoukla do notesu (Alenka
tam napsala: „Bílý Jezdec sjíždí po pohrabáči. Neudrží rovnováhu.“). „To není
záznam toho, cos ty zažil.“</p>

<p class="mlptext">Na stole vedle Alenky ležela kniha, a jak tak pozorovala
Bílého Krále (měla pořád ještě o něj strach a chystala se pokropit ho
inkoustem, kdyby snad omdlel), listovala v knize, jestli se v ní dá něco přečíst,
„– je to psáno řečí, kterou neznám,“ řekla si pro sebe.</p>

<p class="mlptext">Znělo to takto:</p>

<p class="mlpversei">duopachalT<br class="calibre11"/>
inelezej ínrepsyL .rečevčavs eJ<br class="calibre11"/>
.ěvařkom v íječátrv ěnrív es<br class="calibre11"/>
inelchurtzor uosj icšuordah ířachteV<br class="calibre11"/>
.ěvarhuksonkset ítšys yvles a</p>

<p class="mlptext">Chvíli nad tím hloubala, až najednou jí blesklo hlavou: Ale
ovšem, je to zrcadlová kniha! Když ji přidržím u zrcadla, slova zas půjdou správným
směrem.</p>

<p class="mlptext">Alenka četla tuto báseň:</p>

<p class="mlpversei">Tlachapoud</p>

<p class="mlpversei">Je svačvečer. Lysperní jezeleni<br class="calibre11"/>
se vírně vrtáčejí v mokřavě.<br class="calibre11"/>
Vetchaří hadroušci jsou roztruchleni<br class="calibre11"/>
a selvy syští tesknoskuhravě.</p>

<p class="mlpversei">„Střež se, střež Tlachapouda, milý synu,<br class="calibre11"/>
má tlamu zubatou a ostrý dráp.<br class="calibre11"/>
Pták Zloškrv už se těší na hostinu,<br class="calibre11"/>
vzteklitě číhá na tě Pentlochňap.“</p>

<p class="mlpversei">Meč Šaršoun vytrh, pevně sevřel v dlani<br class="calibre11"/>
a v lese stopoval ty chvostnatce,<br class="calibre11"/>
pak pod strom Tumtum used v zadumání<br class="calibre11"/>
a hotovil se k divé šarvátce.</p>

<p class="mlpversei">A když tak zachmurděně odpočíval,<br class="calibre11"/>
tu z huňastého lesa Tlachapoud<br class="calibre11"/>
tam vtrhl šumohvizdně jako příval<br class="calibre11"/>
a s vrňoukáním chtěl ho napadnout.</p>

<p class="mlpversei">Ráz naráz sekal, šmik! šmik! v stínu stromů<br class="calibre11"/>
Šaršounem mával stále lítěji,<br class="calibre11"/>
až hlavu uťal mu a potom domů<br class="calibre11"/>
se harcoslavně vrátil s trofejí.</p>

<p class="mlpversei">„Pojď na má prsa, však to byla túra<br class="calibre11"/>
s tím Tlachapoudem, chlap jsi od kosti.<br class="calibre11"/>
Oj nádhernajs, oj bašta. Hoja! hurá!“<br class="calibre11"/>
a pochruchňával samou radostí.</p>

<p class="mlpversei">Je svačvečer. Lysperní jezeleni<br class="calibre11"/>
se vírně vrtáčejí v mokřavě.<br class="calibre11"/>
Vetchaří hadroušci jsou roztruchleni<br class="calibre11"/>
a selvy syští tesknoskuhravě.</p>

<p class="mlptext">„Velmi hezké,“ řekla si Alenka, když dočtla, „ale tak trochu
nesrozumitelné!“ (Nechtěla si totiž přiznat, že se v tom vůbec nevyzná.) „Všelico
mě sice napadá – ale nevím, co si z toho mám vybrat! <span class="mlpznakkurziva11b">Někdo</span> tam <span class="mlpznakkurziva11b">něco</span><b class="calibre13"><i class="calibre15">
</i></b>zabil: to je jisté –“</p>

<p class="mlptext">„Ach jéje!“ Alenka sebou trhla. „Jestli si nepospíším, budu se
musit vrátit zrcadlem a ostatek domu vůbec neuvidím! Koukněme se nejprve na
zahradu!“ A už byla venku z pokoje a běžela po schodech – ale spíše než běh byl
to, jak si Alenka řekla, nový způsob, jak se dostat snadno a rychle ze schodů.
S konečky prstů na zábradlí, aniž se nohama dotýkala schodů, snesla se lehce
dolů a dál chodbou, a kdyby se nebyla zachytila o veřeje, málem se octla venku
ze dveří. Z toho vznášení se jí točila hlava a byla docela ráda, že zase jde po
zemi jako jindy.</p>

<p class="mlpobrazky"></p>
</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlptext1">Vedle pána v bílých papírových šatech seděl Kozel; přivřel
oči a silně zamečel: „Má vědět, jak se jde k pokladně, i když třeba neumí
abecedu.“</p>

<p class="mlptext">Vedle Kozla seděl Brouk (cestující to byli prapodivní), a protože
se zřejmě řídili pravidlem, že se mají střídat, řekl: „Zpátky ji pošlou jako
zavazadlo!“</p>

<p class="mlptext">Kdo sedí za Broukem, to Alenka neviděla; někdo tam zasípal: „Připojte
novou lokomotivu –“ a tu se zajíkl a ustal.</p>

<p class="mlptext">„Mluví jako kůň,“ řekla si Alenka. A tu se jí u samého ucha
ozval slabounký hlásek: <span class="mlpznak9bchar"><span class="calibre16">„Na to bys mohla udělat vtip, třeba něco jako ‚slyším koně
sípat‘ a ‚jdu mu oves sypat‘.“</span></span></p>

<p class="mlptext">A tu se někdo zdálky slabounce ozval: „Musíte na ni nalepit
cedulku: <sup class="calibre91">A</sup>/<sub class="calibre92">Sk</sub> LENKA, NEKLOPIT –“</p>

<p class="mlptext"><span class="calibre18">A tu zahlaholili druzí (To
jich tady ve voze je, pomyslila si Alenka) a řekli: „Musí jít telegraficky –“ „Zbytek
cesty musí táhnout vlak sama –“ a tak dále.</span></p>

<p class="mlptext"><span class="calibre18">Ale pán v bílých papírových
šatech se k ní nahnul a zašuškal jí: „Děvenko, nic si z těch řečí nedělej, a na
každé stanici si kup zpáteční lístek.“</span></p>

<p class="mlptext">„A nekoupím!“ utrhla se na něj Alenka- „Vždyť já do tohohle
vlaku vůbec nepatřím – byla jsem v lese – kdybych tak mohla zpátky.“</p>

<p class="mlptext"><span class="mlpznak9bchar"><span class="calibre16">„Na to bys mohla udělat vtip,“</span></span><b class="calibre13"> </b>u<b class="calibre13"> </b>samého
ucha se jí zas ozval ten hlásek, <span class="mlpznak9bchar"><span class="calibre16">„třeba něco jako kdyby jsou chyby.“</span></span></p>

<p class="mlptext">„Netrap mě,“ řekla Alenka a marně pátrala, odkud se ten hlas
ozývá, „když tolik stojíš o vtipy, proč je neděláš sám?“</p>

<p class="mlptext">Někdo si tenounkým hláskem hluboce povzdychl. Zřejmě byl velmi
smutný a Alenka užuž měla na jazyku nějakou útěchu, ale tu jí napadlo: Pročpak
nevzdychá jako druzí! On vzdychal tak slaboulince, že nemít ho až u samého
ucha, ani by ho neslyšela. Šimral ji do ucha a tím se stalo, že na smutek toho
nešťastníka nadobro zapomněla.</p>

<p class="mlptext"><span class="mlpznak9bchar"><span class="calibre16">„Vím, že jsi má přítelkyně,“</span></span><b class="calibre13"> </b>ozýval se
hlásek, <span class="mlpznak9bchar"><span class="calibre16">„milá přítelkyně, dávná přítelkyně. A že mi neublížíš, i když jsem pouhý
hmyz.“</span></span></p>

<p class="mlptext">„Jaký hmyz?“ zatrnula Alenka. Chtěla jen vědět, jestli píchá,
nebo ne, ale ptát se na to jí nepřipadalo dost slušné.</p>

<p class="mlptext"><span class="mlpznak9bchar"><span class="calibre16">„Tak ty ne –,“ </span></span>pípl hlásek, ale tu ho přehlušil
hvizd lokomotivy tak ostrý, že kdekdo vyskočil a Alenka s nimi.</p>

<p class="mlptext">Kůň vystrčil hlavu z okna, klidně ji zas vtáhl zpátky a řekl: „To
jenom přeskočíme potůček.“ Všichni se uklidnili, jen Alenka trnula nad tím, že
by měl vlak skákat. „Aspoň nás zaveze na čtvrté políčko!“ utěšovala se. Vzápětí
se vlak vznesl do povětří; Alenka samým leknutím chňapla, co měla nejblíž, a byla
to kozlí brada.</p>

<p class="mlptext">Ale jen se jí dotkla, brada se rozplynula a Alenka si zas
klidně hověla pod stromem – a na větvi nad ní se pohupoval Komár (to byl ten
hmyz, co s ním předtím mluvila) a ovíval ji křídly.</p>

<p class="mlptext">Byl to náramně velký Komár. „Jako kuře,“ řekla si Alenka. Ale
tolik si už toho napovídali, co by se ho tedy bála.</p>

<p class="mlptext">„Tak tobě se hmyz nelíbí?“ hovořil klidně Komár, jako by se
nic nestalo.</p>

<p class="mlptext">„Líbí, když umí mluvit,“ řekla Alenka. „Ale tam u nás žádný
hmyz nemluví.“</p>

<p class="mlptext">„Na jaký hmyz si tam u vás potrpíte?“ vyzvídal Komár.</p>

<p class="mlptext">„Já si na hmyz vůbec nepotrpím,“ vykládala Alenka, „protože se
ho trochu bojím – aspoň toho většího. Ale některý ti mohu uvést jménem.“</p>

<p class="mlptext">„Na to jméno slyší, ne?“ utrousil Komár.</p>

<p class="mlptext">„To jsem ani nevěděla.“</p>

<p class="mlptext">„K čemu by mu bylo jméno, když na ně neslyší,“ řekl Komár.</p>

<p class="mlptext">„Hmyzu samému není k ničemu,“ řekla Alenka, „ale je snad
užitečné těm, kdo mu je dávají. Nač by se potom věci vůbec nějak jmenovaly?“</p>

<p class="mlptext">„To nevím,“ řekl Komár. „U nás v lese se nejmenují nijak – ale
vyjmenuj mi ten hmyz. Zbytečně maříš čas.“</p>

<p class="mlptext">„Předně Koníček,“ spustila Alenka a počítala na prstech.</p>

<p class="mlptext">„Dobrá,“ řekl Komár, „podívej se, tamhle v křoví uvidíš
Houpacího Koníčka. Je celý ze dřeva a pohybuje se tak, že se houpá z větve na větev.“</p>

<p class="mlptext">„Čímpak se živí?“ zeptala se Alenka zvědavě.</p>

<p class="mlptext">„Mízou a pilinami,“ řekl Komár. „Vypočítávej dál.“</p>

<p class="mlptext">&#160;</p>

<p class="mlpobrazky"></p>
</div>
</body>
</html>
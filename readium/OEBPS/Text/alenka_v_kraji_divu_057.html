<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection2"><p class="mlptext1">Alenka mu zvědavě koukala přes rameno. „To jsou mi divné
hodinky!“ utrousila. „Ukazují, kolikátého je, a ne kolik je hodin!“</p>

<p class="mlptext">„A proč taky?“ bručel Švec. „Ukazují snad tvé hodinky, který máme
rok?“</p>

<p class="mlptext"><span class="calibre18">„Toť se ví, že ne,“ odsekla
Alenka. „Protože je tam dlouho stejný rok.“</span></p>

<p class="mlptext">„A takové já mám – zcela vyhovují,“ řekl Švec.</p>

<p class="mlptext">Alence to vrtalo hlavou. Švec se vyjadřuje zřetelně, jenže to
nemá hlavu ani patu. „Není mi to jasné,“ řekla co nejzdvořileji.</p>

<p class="mlptext">„Plch zase usnul,“ řekl Švec a ukápl mu trochu horkého čaje na
nos.</p>

<p class="mlptext">Plch jenom mrzutě zavrtěl hlavou, oči neotevřel a řekl: „Jistě,
jistě, zrovna jsem to měl na jazyku.“</p>

<p class="mlptext">„Už jsi tu hádanku uhodla?“ zeptal se Švec Alenky.</p>

<p class="mlptext">„Ne, dám se poddat,“ odpověděla Alenka: „Co to je?“</p>

<p class="mlptext">„Nemám ani ponětí,“ řekl Švec.</p>

<p class="mlptext">„Já taky ne,“ řekl Zajíc Březňák.</p>

<p class="mlptext">Alenka si omrzele povzdechla. „Taky byste mohli naložit s časem
líp a nemařit ho hádankami bez rozluštění.“</p>

<p class="mlptext">„Kdybys znala Čas tak jako já,“ pravil Švec, „nemluvila bys o maření
času. Je to někdo,“ řekl Švec.</p>

<p class="mlptext">„Já vás nechápu,“ bránila se Alenka.</p>

<p class="mlptext">„Bodejť,“ pokývl pohrdavě hlavou Švec. „Jistě jsi s ním
jakživa nemluvila!“</p>

<p class="mlptext">„Asi ne,“ řekla Alenka opatrně, „ale když hraju na piano,
tluču si takt a ten Čas –“</p>

<p class="mlptext">„Teď už tomu rozumím,“ vpadl jí do řeči Švec. „Tlouct se on
nedá. Kdo je s ním zadobře, tomu nařídí hodiny, jak je mu libo. Tak třeba je
devět ráno, vyučování začíná: pošeptáš Času jen slovíčko, a v mžiku se hodiny
otočí! Půl druhé, jde se k obědu!“</p>

<p class="mlptext">(„To bych taky chtěl,“ hlesl Zajíc Březňák.)</p>

<p class="mlptext">„To by bylo něco,“ zamyslila se Alenka, „jenže – já bych ještě
neměla chuť na oběd.“</p>

<p class="mlptext">„Třeba ne hned,“ řekl Švec, „ale hodiny ti zůstanou na půl
druhé, jak dlouho chceš.“</p>

<p class="mlpobrazky"></p>
</div>
</body>
</html>
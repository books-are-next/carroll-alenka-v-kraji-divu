<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4">
<h2 class="mlpuroven2kapitola">Komu se to zdálo?</h2>

<p class="mlptextbez1radku"><span class="calibre18">„Vaše Černé
Veličenstvo by nemělo tak vrnět,“ řekla Alenka uctivě, a přece jen dost přísně
kotěti a protřela si oči. „Probudila jste mě ze sna – ach, to byl krásný sen! A
ty jsi byla, Katko, se mnou – v tom světě za zrcadlem. Jestlipak jsi o tom,
milánku, věděla?“</span></p>

<p class="mlptext">Koťata mají nepříjemný zvyk (tak se jednou Alenka vyjádřila),
že ať jim člověk řekne nevímco, vždycky jen vrní. „Kdyby tak vrněla ‚ano‘ a<b class="calibre13"> </b>mňoukala
‚ne‘ nebo tak nějak,“ prohlásila, „aby se s nimi člověk dohovořil! Ale těžké
domlouvání s někým, kdo pořád mele stejnou.“</p>

<p class="mlptext">Kotě tentokrát jenom vrnělo. Znamená-li to „ano“, nebo „ne“,
to se nedalo uhodnout.</p>

<p class="mlptext">Alenka prohrabala na stole figurky, až našla Černou Královnu,
potom poklekla na rohožku a kotě s královnou nastrčila proti sobě, aby se na
sebe podívaly. „No tak, Katko!“ zatleskala vítězoslavně. „V tuhletu ses
proměnila, jen se přiznej.“</p>

<p class="mlptext">(Později o tom vyprávěla sestře a řekla: „Ale ona se na
Královnu nedívala. Kroutila hlavou a dělala, že ji nevidí. Trochu se styděla,
tak si myslím, že přece jen Černou Královnou byla.“)</p>

<p class="mlptext"><span class="calibre18">„Seď, milánku, zpříma!“
zasmála se rozpustile Alenka. „A pokloň se, když myslíš na to, co – co zavrníš.
Ušetří se tím čas!“ Popadla ji do náručí a vlepila jí hubičku, „to na počest toho,
žes byla Černou Královnou.“</span></p>

<p class="mlptext">„Sněhulko, ty můj mazlíku!“ ohlédla se přes rameno po Bílém
Kotěti, které se pořád trpělivě dalo upravovat, „kdypak už bude Micka hotova s Vaším
Bílým Veličenstvem? Snad proto jsi byla v mém snu tak rozcuchaná. – Micko!
Jestlipak víš, že drbeš Bílou Královnu? Že k ní můžeš být tak neuctivá, to se
divím!“</p>

<p class="mlptext">„A v copak se asi proměnila Micka?“ žvatlala si a loktem
pohodlně opřená o rohožku a bradu v dlaních pozorovala koťata. „Pověz mi, Micko,
neproměnila ty ses ve Valihracha? Tak se mi zdá, že ano – ale jistě to nevím,
tak o tom zatím před známými nemluv.</p>

<p class="mlpobrazky"></p>
</div>
</body>
</html>
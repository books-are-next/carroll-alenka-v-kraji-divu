<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2"><p class="mlptext1">„Tomu, kdo žije na dně mořském, to není zapotřebí,“ řekla
Alenka.</p>

<p class="mlptext">„Však jsem na to ani neměl,“ vzdychl si Paželv, „chodil jsem
jen na povinné předměty.“</p>

<p class="mlptext">„A které?“ zeptala se Alenka.</p>

<p class="mlptext">„No především samozřejmě na bdění a spaní,“ odpověděl Paželv.</p>

<p class="mlptext">„A pak na motyku s všelijakými početními úkony, jako je
svítání, odmítání, nasolení a želení.“</p>

<p class="mlptext">„Nasolení, to jsem nikdy neslyšela,“ osmělila se Alenka. „Co
je to?“</p>

<p class="mlptext">Samým úžasem zvedl Noh obě tlapy a zvolal: „Cože? Ty že jsi
nikdy neslyšela o nasolení! Co je oslazení, to doufám víš?“</p>

<p class="mlptext">„Ano, to je – to je – když se něco pocukruje.“</p>

<p class="mlptext">„Jestli tedy nevíš, co je nasolení, pak jsi ťululum.“</p>

<p class="mlptext">Alenku přešla chuť ještě se ho na něco ptát, otočila se tedy k
Pa-želvovi: „Co jste se ještě učili?“</p>

<p class="mlptext">„Pak jsme měli hájesloví,“ počítal Paželv na prackách, „mořepis,
příhodopis – dále rýžování – jednou za týden k nám chodil starý úhoř a učil nás
třeslení, svinování a svalování.“</p>

<p class="mlptext">„Co to bylo?“ zeptala se Alenka.</p>

<p class="mlptext">„To ti nemohu ukázat,“ řekl Paželv. „Mám na to tuhé kosti. A Noh
se to neučil.“</p>

<p class="mlptext">„Neměl jsem čas,“ řekl Noh, „ale zato jsem chodil na klasické
jazyky. Učil mě stařičký mořský pavouk.“</p>

<p class="mlptext">„Já jsem k němu nechodil,“ povzdychl Paželv. „Říkali, že učí
zmatinu a vřeštinu.“</p>

<p class="mlptext">„To učil,“ povzdychl taky Noh a oba si zakryli obličej
prackou.</p>

<p class="mlptext">„A kolik hodin denně jste se učili?“ vyhrkla Alenka, aby
obrátila řeč jinam.</p>

<p class="mlptext">„První den jich tu bývalo deset,“ řekl Paželv, „druhý den jich
tu bývalo devět a tak to šlo dále.“</p>

<p class="mlptext">„To je mi divný rozvrh!“ zvolala Alenka.</p>

<p class="mlptext">„Podle toho, kolik jich tu bývalo,“ prohodil Noh, „taky jich
pak ubývalo.“</p>

<p class="mlptext">Tohle Alence dosud nenapadlo, chvíli nad tím hloubala a potom
řekla: „Jedenáctý den bylo tedy volno, ne?“</p>

<p class="mlptext">„Toť se ví,“ řekl Paželv.</p>

<p class="mlptext">„A co jste dělali dvanáctý den?“ dorážela Alenka.</p>

<p class="mlptext">„Dost o tom, jak jste se učili,“ skočil jí rázně do řeči Noh. „Pověz
jí ještě, jak jste si hráli.“</p>

</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection2"><p class="mlptext1">Alenka se rozmýšlela, nemá-li se taky vrhnout tváří k zemi
jako ti tři zahradníci, ale na žádné takové pravidlo při průvodu si
nevzpomínala; a nač by ostatně byl průvod, napadlo jí, kdyby kdekdo musil ležet
tváří k zemi a nic by z něho neviděl? A tak tam bez hnutí stála a čekala.</p>

<p class="mlptext"><span class="calibre18">Když došel průvod k Alence,
všichni zůstali stát a koukali na ni</span> a Královna se rozkřikla: „Kdo je
to?“ To se osopila na Srdcového Spodka, ale ten se jen poklonil a usmál.</p>

<p class="mlptext">„Ty trulante!“ Královna trhla zlostně hlavou; potom spustila
na Alenku: „Jakpak ti říkají, děvče?“</p>

<p class="mlptext">Alenka jí zdvořile odpověděla: „Vaše Veličenstvo, říkají mi
Alenka.“ Ale v duchu si řekla: Vždyť jsou to vlastně jenom karty. Co bych se
jich bála.</p>

<p class="mlptext">„A co tamhleti?“ Královna ukázala na tři zahradníky, natažené
u růžového štěpu. Oni totiž leželi na tváři, a protože měli na hřbetě stejný
vzorek jako ostatní karty, nevěděla, jsou-li to zahradníci, dvořané, nebo snad
tři její děti.</p>

<p class="mlptext">„Jak já to mám vědět!“ Alenka sama užasla, že si tak troufá. „Mně
po tom nic není.“</p>

<p class="mlptext">Královna zlostí až zbrunátněla, chvíli si Alenku měřila jako
divoká šelma a nakonec zavřískla: „Hlavu jí srazit! Hlavu –“</p>

<p class="mlptext">„Povídali,“ odsekla Alenka silným hlasem a Královna ztichla.</p>

<p class="mlptext">Král položil Královně ruku na rameno a nesměle se ozval: „Pamatuj,
má zlatá, vždyť je to pouhé děvče.“</p>

<p class="mlptext">Královna se mu vztekle vytrhla a kázala Spodkovi: „Převrať je!“
Spodek je jednou nohou opatrně převrátil.</p>

<p class="mlptext">„Vstát!“ rozkřikla se na ně zhurta Královna.</p>

<p class="mlptext">Zahradníci se rázem postavili na nohy a klaněli se Králi,
Královně, královskému potomstvu a kdekomu.</p>

<p class="mlptext">„Přestaňte!“ zavřískla Královna. „Točí se mi z vás hlava.“
Potom se ohlédla po růžovém štěpu a vyzvídala: „Copak jste to tady tropili?“</p>

<p class="mlptext">„Vaše Veličenstvo,“ promluvil poníženě Dvojka a poklekl na jedno
koleno, „my jsme se snažili –“</p>

<p class="mlpobrazky"></p>
</div>
</body>
</html>
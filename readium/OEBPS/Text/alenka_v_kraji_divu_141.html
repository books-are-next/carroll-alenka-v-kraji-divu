<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlpversei">Mrož úlisný tón nasadil:<br class="calibre11"/>
„Jen pojďte, ústřice,<br class="calibre11"/>
ona vám menší procházka<br class="calibre11"/>
prospěje velice.<br class="calibre11"/>
Jsme dva a můžem provádět<br class="calibre11"/>
nanejvýš čtveřice.“</p>

<p class="mlpversei">Nejstarší z ústřic nevrle<br class="calibre11"/>
ho zrakem měřila,<br class="calibre11"/>
vrtěla hlavou. Aniž mu<br class="calibre11"/>
slovíčko pravila,<br class="calibre11"/>
dala mu znát, že nepůjde,<br class="calibre11"/>
není tak zpozdilá.</p>

<p class="mlpversei">Ven zlákal čtyři mladice<br class="calibre11"/>
ten nápad veselý.<br class="calibre11"/>
V parádě vyšly, botičky<br class="calibre11"/>
se jim jen blyštěly.<br class="calibre11"/>
Podivné je to nemálo,<br class="calibre11"/>
vždyť nohy neměly.</p>

<p class="mlpversei">Druhá a třetí čtveřice<br class="calibre11"/>
se daly na pochod<br class="calibre11"/>
a davy ústřic za nimi<br class="calibre11"/>
se draly o překot,<br class="calibre11"/>
až nakonec tam na břehu<br class="calibre11"/>
byl celičký ten rod.</p>

<p class="mlpversei">Mrož s Tesařem však zatím dál<br class="calibre11"/>
kráčeli po písku,<br class="calibre11"/>
šli dobrou míli nebo víc,<br class="calibre11"/>
až došli k skalisku,<br class="calibre11"/>
tam stanuli. A ústřice<br class="calibre11"/>
čekaly nablízku.</p>

<p class="mlpversei">„Vyčerpat pořad,“ pravil Mrož,<br class="calibre11"/>
„snad se nám podaří:<br class="calibre11"/>
střevíce – lodě – pečírvosk –<br class="calibre11"/>
kapusta – vladaři –<br class="calibre11"/>
proč vepři lítají a proč<br class="calibre11"/>
se moře zavaří.“</p>

<p class="mlpversei">„Alespoň chvilku, chvilinku<br class="calibre11"/>
nás popovídat nech.<br class="calibre11"/>
Jsme všechny trochu otylé<br class="calibre11"/>
a popadáme dech.“<br class="calibre11"/>
Děl Tesař: „Počkám.“ Děkoval<br class="calibre11"/>
mu ústřic plný břeh.</p>

<p class="mlpobrazky"></p>
</div>
</body>
</html>
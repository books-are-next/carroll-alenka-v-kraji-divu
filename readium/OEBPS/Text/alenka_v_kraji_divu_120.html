<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlptext1">„To je vyloučeno,“ řekla Růže, „radím ti, pusť se opačným
směrem.“</p>

<p class="mlptext">Alence to připadalo bláhové, nic neříkala a pustila se rovnou
k Černé Královně. Kupodivu naráz ji ztratila z očí a octla se zase u dveří.
Rozmrzele couvla ode dveří, ohlížela se po Královně (posléze ji v dáli
vyslídila) a řekla si, že tentokrát zkusí jít opačným směrem.</p>

<p class="mlptext">Skvěle se to povedlo. Ani ne za minutu se octla tváří v tvář
před Černou Královnou a přímo před ní se zdvíhal vršek, kam měla už dávno
namířeno.</p>

<p class="mlptext">„Kde se tu bereš?“ řekla Černá Královna. „A kam jdeš? Dívej se
zpříma, mluv způsobně a nehrej si pořád s prsty.“</p>

<p class="mlptext">Alenka se podle těch příkazů zařídila a usilovně jí
vysvětlovala, že bloudí.</p>

<p class="mlptext">„Bloudi jsou ti, kdo sem chodí – vždyť ta zahrada patří mně –
pročpak jsi sem vůbec přišla?“ dodala vlídnějším hlasem. „Pokloň se, než se
rozmyslíš, co řekneš. Ušetří se tím čas.“</p>

<p class="mlptext">Alence to bylo trochu divné, ale nevěřit Královně, na to ji
příliš ctila. „Až půjdu doma pozdě k obědu,“ umínila si, „tak to zkusím.“</p>

<p class="mlptext">„Už máš načase odpovědět,“ Královna se podívala na hodiny. „Při
řeči otvírej trochu víc ústa a nevynechávej ‚Vaše Veličenstvo‘.“</p>

<p class="mlptext">„Chtěla jsem si, Vaše Veličenstvo, jenom prohlídnout zahradu –“</p>

<p class="mlptext">„Dobře,“ Královna ji pohladila po hlavě, což se Alence vůbec
nezamlouvalo, „ale když říkáš ‚zahrada‘, já jsem ti viděla zahrady, proti kterým
tohle je hotová pustina.“</p>

<p class="mlptext">Odporovat jí si Alenka netroufala: „– a tak jsem si řekla, že
zkusím dojít na tamhleten vršek –“</p>

<p class="mlpobrazky"></p>
</div>
</body>
</html>
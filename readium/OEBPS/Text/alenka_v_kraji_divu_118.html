<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4">
<p class="mlptext1">„Aby někdo tak hloupě vypadal, to jsem neviděla,“ pronesla
Fialka tak neočekávaně, že sebou Alenka trhla; předtím totiž vůbec nemluvila.</p>

<p class="mlptext">„Ty mlč!“ okřikla ji Lilie Tygrovitá. „Copak vůbec někoho
vidíš? Hlavu máš pod listím, chrníš si a o světě toho víš tolik jako nějaké poupátko.“</p>

<p class="mlptext">„Jsou kromě mne v zahradě ještě jiní lidé?“ Alenka si Růžiny
poslední poznámky nevšímala.</p>

<p class="mlptext">„Je tady v zahradě ještě jedna květina, která se pohybuje jako
ty,“ řekla Růže. „Je mi divné, jak to děláš – („Tobě je pořád něco divné,“
řekla Lilie Tygrovitá), jenže je proti tobě střapatější.“</p>

<p class="mlptext">„Je jako já?“ vyhrkla Alenka, protože jí blesklo hlavou: „V zahradě
je ještě jedno děvče!“</p>

<p class="mlptext">„Inu, neforemná je stejně jako ty,“ řekla Růže, „jenže
černější – a myslím, že okvětní lístky má kratší.“</p>

<p class="mlptext">„Má je ulízané skoro jako Jiřina,“ skočila jí do řeči Lilie
Tygrovitá, „a ne takové roztřepané jako ty.“</p>

<p class="mlptext">„Ale ty za to nemůžeš,“ řekla vlídně Růže, „ty už odkvétáš, a nic
naplat, okvětní lístky se pak trochu pocuchají.“</p>

<p class="mlptext">Alence to pomyšlení nebylo po chuti; aby odvedla řeč jinam,
zeptala se: „A chodívá sem někdy?“</p>

<p class="mlptext">„Však ty ji brzy uvidíš,“ řekla Růže. „Ona patří k bodlákovitým
s devíti ostny.“</p>

<p class="mlptext">„A kde má ty ostny?“ zeptala se zvědavě Alenka.</p>

<p class="mlptext">„Toť se ví, že kolem hlavy,“ odpověděla Růže. „Hned mi bylo
divné, že ty žádné nemáš. Myslela jsem si, že je to u vás běžné.“</p>

<p class="mlptext">„Už jde!“ vykřikla Stračí Nožka. „Už ji slyším, jak dupe bum
bum po štěrkované cestičce!“</p>

<p class="mlptext">Alenka se honem ohlédla a ona to byla Černá Královna. „Ta ale
vyrostla,“ všimla si Alenka. A opravdu: když ji prve našla v popelu, měřila jenom
tři palce, a teď najednou byla o půl hlavy větší než Alenka.</p>

<p class="mlptext">„To dělá čerstvý vzduch,“ řekla Růže, „máme tady báječný
vzduch!“</p>

<p class="mlptext">„Půjdu radši za ní,“ řekla si Alenka; květiny byly sice
zajímavé, ale pohovořit si s opravdovou Královnou ji vábilo mnohem víc.</p>

<p class="mlpobrazky"></p>
</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlptext1">Potom dodala: „Slova už znáš, teď ji celou zazpívej mně,
na mě jdou taky dřímoty,“ a opřela hlavu o druhé Alenčino rameno. A v mžiku spaly
obě Královny, jako když je do vody hodí, a chrápaly na celé kolo.</p>

<p class="mlptext">„Co si počnu,“ Alenka se rozpačitě rozhlížela; nejprve jedna
kulatá hlava a pak druhá jí sklouzly z ramene a těžce jí spočinuly na klíně. „To
se snad ještě nikomu nestalo, aby se staral o dvě spící Královny najednou!“
Aspoň v dějinách Anglie – ani to nešlo, protože tu byla vždycky jenom jedna
Královna. „Vzbuďte se, vy tího tíhoucí!“ vadila se s nimi; ale ony místo
odpovědi chrápaly dál.</p>

<p class="mlptext">Chrápání stále silnější a silnější přecházelo v nápěv, až
nakonec bylo rozumět i slovům; Alenka poslouchala s takovým zaujetím, že obě hlavy
vůbec nepohřešila, když jí najednou zmizely z klína.</p>

<p class="mlptext">Stála před klenutým vchodem, nad nímž byl velkými písmeny nápis
<span class="mlpznak9bvsevelka"><span class="calibre16">královna
alenka</span></span><b class="calibre13"> </b>a<b class="calibre13"> </b>po obou stranách vchodu zvonek. Na jednom
stálo „Pro hosty“ a na druhém „Pro služebnictvo“.</p>

<p class="mlptext">„Počkám, až ta píseň dozní,“ řekla si Alenka, „a potom zazvoním
– zazvoním – ale na který zvonek?“ Hloubala nad těmi nápisy: „Nejsem ani host,
ani služebná. Měl by tu být zvonek ‚Pro Královnu‘ –“</p>

<p class="mlptext">A tu se dveře pootevřely, nějaké stvoření s dlouhým zobákem
vystrčilo hlavu a řeklo: „Vstup až za čtrnáct dní!“ a zase dveře přibouchlo.</p>

<p class="mlptext">Alenka dlouho tloukla a zvonila, ale marně; starý Žabák,
uvelebený opodál pod stromem, nakonec vstal a belhal se k ní. Měl na sobě
světle žluté šaty a na nohou nehorázné boty.</p>

<p class="mlptext">„Co se děje?“ zašeptal sípavě Žabák.</p>

<p class="mlptext">Alenka se otočila, měla chuť někoho vyplísnit. „Kterýpak sluha
obsluhuje tyto dveře?“ osopila se na něho.</p>

<p class="mlptext">„Které dveře?“ řekl Žabák.</p>

<p class="mlptext">Alenka div nedupla zlostí nad tím, jak to ze sebe souká. „No
přece tyhle dveře!“</p>

<p class="mlptext">Žabák si tupými kukadly měřil chvíli dveře. Potom přistoupil
až k nim, přejel po nich palcem, jako by zkoušel, jestli nepouštějí barvu;
potom pohlédl na Alenku.</p>

<p class="mlpobrazky"></p>
</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4"><p class="mlptext1">Alenka se zasmála a řekla: „Tak to asi rozsekáš hodně
stromů.“</p>

<p class="mlptext">Tydliták se samolibě rozhlédl kolem sebe. „Až dobojujem,
myslím, že široko daleko tady nezůstane stát jediný strom!“</p>

<p class="mlptext">„A to všechno kvůli řehtačce!“ řekla Alenka; doufala, že se
aspoň trošinku zastydí bojovat pro takovou hloupost.</p>

<p class="mlptext">„Já bych si z toho tolik nedělal,“ řekl Tydliták, „ale když
ona je nová.“</p>

<p class="mlptext">Kdyby tak přilétla ta obrovská vrána! pomyslila si Alenka.</p>

<p class="mlptext">„Meč máme jenom jeden,“ řekl Tydliták bratrovi. „Ty si vezmi
deštník – ostrý je stejně. Ale už honem začněme. Je tma jak v pytli.“</p>

<p class="mlptext">„Ještě víc,“ řekl Tydlitek.</p>

<p class="mlptext">Najednou se setmělo; to bude bouřka, pomyslila si Alenka.</p>

<p class="mlptext">„To je mi nějaký hustý černý mrak!“ řekla. „A jak se valí. Co
to, snad má křídla!“</p>

<p class="mlptext">„Vrána!“ zapištěl zděšeně Tydliták. Oba bratři vzali do
zaječích a v tu ránu byli pryč. Alenka vběhla do lesa a zůstala stát pod
rozložitým stromem. Sem na mě nemůže, pomyslila si, je tak mohutná, že se mezi
stromy nevmáčkne. Ale nemusela by tolik mávat křídly – po celém lese tím rozdouvá
vichřici – tady někomu ulítla šála!</p>

</div>
</body>
</html>
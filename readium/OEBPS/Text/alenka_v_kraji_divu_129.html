<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlptext1">Alenka si Houpacího Koníčka se zájmem prohlídla a usoudila,
že je nejspíš čerstvě natřen, protože je tak lesklý a lepkavý; potom zase vypočítávala.</p>

<p class="mlptext">„Dále Modráček.“</p>

<p class="mlptext">„Podívej se na tu větev, co máš nad sebou,“ řekl Komár, „a
uvidíš tam Ohniváčka. Trup má z biskupského chlebíčka, křídla z majoránky a hlavu
z ohnivé rozinky pražené v kořalce.“</p>

<p class="mlptext">„A čím se živí?“ zeptala se Alenka zase jako dřív.</p>

<p class="mlptext">„Pšeničnou kaší a zapékanou paštikou,“ odpověděl Komár, „a
hnízdí pod vánočním stromkem.“</p>

<p class="mlptext">„A dále Babočka,“ vykládala Alenka, ale nejprve si ten hmyz s ohnivou
hlavou důkladně prohlídla a řekla si: „Snad proto můry tak rády lítají do
plamene – protože se chtějí proměnit v Ohniváčky.“</p>

<p class="mlptext"><span class="calibre66">„Všimni si, u nohou ti
leze,“ řekl Komár (a Alenka hned zděšeně ucouvla</span>), „motýl Vánočka. Křídla
má z citrónové kůry a z mandlí, trup z třeného těsta a hlavu z cukru a vanilky.“</p>

<p class="mlptext">„A čím se živí?“</p>

<p class="mlptext">„Slabým čajem s kapkou smetany.“</p>

<p class="mlptext">V Alence se ozvala nová pochybnost: „A co když žádný čaj nesežene?“
„Potom ovšem hyne.“</p>

<p class="mlptext">„Ale to se jistě děje často,“ řekla starostlivě Alenka.</p>

<p class="mlptext">„To se děje napořád,“ řekl Komár.</p>

<p class="mlptext">Alenka chvíli mlčela a dumala. Komár se zatím bavil tím, že jí
bzučel kolem hlavy, nakonec pak znovu usedl a prohodil: „Ty o jméno přijít
nechceš, viď?“</p>

<p class="mlptext">„Kdepak, to ne,“ lekla se Alenka.</p>

<p class="mlptext">„Nevím, nevím,“ utrousil Komár, „představ si to pohodlí, kdyby
se ti tak povedlo přijít domů beze jména! Tak třeba domácí učitelka tě chce
zavolat na hodinu a křikne: ‚Šla sem -,‘ a dál se nedostane, protože jí vypadlo
jméno, a ty ovšem na hodinu jít nemusíš.“</p>

<p class="mlptext">„Marná sláva,“ řekla Alenka, „kvůli tomu mi hodinu učitelka
neodpustí. Když si nevzpomene, jak se jmenuju, zavolá: ‚ta tam!‘, jak na mě
volá služebnictvo.“</p>

<p class="mlptext">„Inu, když řekne ‚ta tam‘ a nic víc,“ prohodil komár, „pak
bude ovšem hodina tatam. To je vtip. Škoda žes ho neudělala ty.“</p>

<p class="mlpobrazky"></p>
</div>
</body>
</html>
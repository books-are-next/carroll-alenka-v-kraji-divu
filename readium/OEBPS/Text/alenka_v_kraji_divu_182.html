<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlptext1">Jezdec se zatvářil smrtelně vážně, až Alenku přešel smích.
„To jste mu snad ublížil,“ řekla rozechvěně, „když jste mu seděl na hlavě.“</p>

<p class="mlptext">„Musel jsem ho samozřejmě kopnout,“ řekl ve vší vážnosti
Jezdec. „Přílbu z hlavy sundal – ale trvalo to kolik hodin, než mě z ní
dostali. Byl jsem hrozně zaražený.“</p>

<p class="mlptext">„To z toho leknutí?“ řekla Alenka. Jezdec zavrtěl hlavou. „Ale
ne, zaražený jako skoba, to mi věř!“ Rozčileně máchl rukama a už se kutálel ze
sedla rovnou do hlubokého příkopu.</p>

<p class="mlptext">Alenka běžela k příkopu podívat se po něm. Polekala se toho
pádu, protože předtím už mu to docela šlo, a bála se, že si tentokrát opravdu
ublížil. Čouhaly mu sice jenom podešve, ale hlas měl jako jindy; Alence se
ulevilo.</p>

<p class="mlptext">„Zaražený jako skoba,“ vedl svou Jezdec. „Byla to od něho
lehkomyslnost, nasadit si cizí přílbu – když v ní ještě ke všemu někdo je.“</p>

<p class="mlptext">„Jak můžete takhle s hlavou dolů klidně povídat?“ Alenka ho
vytáhla za nohy a složila ho na kraji příkopu.</p>

<p class="mlptext">Jezdce ta otázka překvapila. „Co na tom, kde mám tělo?“ řekl. „Duch
se tím nedá vyrušit. Čím níž mám hlavu, tím líp se mi vynalézá.“</p>

<p class="mlptext">„To nejchytřejší, co jsem dokázal,“ dodal po chvíli, „bylo, že
jsem při mase vynalezl nový pudink.“</p>

<p class="mlptext">„Takže se dal uvařit na další chod?“ řekla Alenka. „To byla
ale rychlost.“</p>

<p class="mlptext">„Na další chod ne,“ unyle soukal ze sebe Jezdec, „na příští
chod rozhodně ne.“</p>

<p class="mlptext">„Tak na příští den. Při jednom jídle si přece nedáte dva
pudinky.“</p>

<p class="mlptext">„Na příští den ne,“ opakoval Jezdec, „na příští den taky ne.“
Sklopil hlavu a mluvil tišším hlasem: „Ten totiž vůbec neuvařili! Ten pudink
totiž vůbec neuvaří! Ale vynalezen byl důmyslně.“</p>

<p class="mlptext">„A z čeho měl být?“ zeptala se Alenka, aby ho potěšila,
protože vypadal sklíčeně.</p>

<p class="mlptext">„Předně z pijáku,“ zachroptěl Jezdec.</p>

<p class="mlptext">„To asi moc dobré nebylo –“</p>

<p class="mlptext">„Jenom z pijáku ne,“ skočil jí nedočkavě do řeči, „ale nemáš
tušení, jak je to hned docela jiné, když k tomu ještě něco přidáš – třeba
střelný prach a pečetní vosk. Já už musím jít.“ Zrovna došli na pokraj lesa.</p>

<p class="mlptext">Alenka nevycházela z údivu; myslila na pudink.</p>

<p class="mlptext">„Jsi smutná,“ řekl starostlivě Jezdec. „Pro útěchu ti zazpívám
písničku.“</p>

<p class="mlptext">„Je dlouhá?“ zeptala se Alenka; ten den slyšela básniček dost
a dost.</p>

<p class="mlptext">„Dlouhá je,“ řekl Jezdec, „ale krásná, překrásná. Když ji
někomu zpívám, buď mu vyhrknou slzy, nebo –“</p>

<p class="mlptext">„Nebo co?“ zeptala se Alenka, protože se Jezdec odmlčel.</p>

<p class="mlptext">„Nebo nevyhrknou. Názvu té písničky se říká <span class="mlpznakkurziva11b">Tresčí oči</span>.“</p>

<p class="mlptext">„To je název té písničky, ne?“ Alenka dělala, že ji to zajímá.</p>

<p class="mlptext">„Ty mi nerozumíš,“ řekl rozmrzele Jezdec. „Tak se tomu názvu
říká. Název vlastně je <span class="mlpznakkurziva11b">Stařeček</span>.“</p>

<p class="mlptext"><span class="calibre18">„To jsem tedy měla říct: ‚Tak
se té písničce říká?‘“ opravila se Alenka.</span></p>

<p class="mlptext">„Ne, neměla. To je něco jiného. Písničce se říká <span class="mlpznakkurziva11b">Návod, jak zbohatnout</span>, ale to se jí jenom tak
říká.“</p>

<p class="mlptext">„Tak jaká je ta písnička,“ Alenka už z toho byla nadobro
popletená.</p>

<p class="mlptext">„Už jsem u toho,“ řekl Jezdec. „Ta písnička je vlastně <span class="mlpznakkurziva11b">Seděl na brance. </span>Nápěv je taky můj vynález.“</p>

<p class="mlptext">Po těch slovech zarazil koně a spustil mu otěže na šíji.
Jednou rukou si zvolna taktoval, po ušlechtilém bláhovém obličeji mu pohrával
úsměv a tak začal zpívat.</p>

<p class="mlptext">Ze všech těch zvláštností, které Alenka při putování za
zrcadlem spatřila, si nejjasněji pamatovala právě tuto. Ještě po letech se jí
tento výjev vybavoval, jako by to bylo včera – Jezdcův bledě modrý zrak a vlídný
úsměv – zapadající slunce mu prozařuje vlasy a oslnivou záplavou světla mu
zalévá brnění – kůň s otěžemi svěšenými na šíji si klidně chodí a okusuje jí
trávu u nohou – vzadu se rýsuje tmavý stín lesa – to všechno vnímala jako
obrázek, když tak se zacloněnýma očima opřena o strom pozorovala tu podivnou
dvojici (Jezdce a koně) a v polosnění naslouchala truchlivé hudbě písničky.</p>

<p class="mlpobrazky"></p>
</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection2">
<h2 class="mlpuroven2kapitola">Bláznivá
svačina</h2>

<p class="mlptextbez1radku">Pod stromem u domu bylo prostřeno a svačili tam Zajíc
Březňák se Ševcem. Mezi nimi seděl Plch a tvrdě spal a oni loktem o něho opřeni
bavili se mu nad hlavou.</p>

<p class="mlptext">Moc pohodlné to ten Plch zrovna nemá, pomyslila si Alenka, ale
když spí, snad je mu to jedno.</p>

<p class="mlptext">Byl to velký stůl, ale všichni tři se tlačili na jednom rohu. „Není
tu místo! Není tu místo!“ pokřikovali na Alenku. „Místa je tu až dost!“ odsekla
Alenka a usedla do křesla na druhém konci stolu.</p>

<p class="mlptext">„Napij se vína,“ pobízel ji Zajíc Březňák.</p>

<p class="mlptext">Alenka se rozhlížela po stole, ale byl tam jenom čaj. „Žádné
víno nevidím,“ prohodila.</p>

<p class="mlptext">„Taky že tu není,“ řekl zajíc Březňák.</p>

<p class="mlptext">„Co je to za slušnost, sedat si bez pozvání,“ odbyl ji Zajíc
Březňák.</p>

<p class="mlptext">„To jsem nevěděla, že je to váš stůl,“ řekla Alenka. „Vždyť je
tu prostřeno pro víc než pro tři.“</p>

<p class="mlptext">„Měla by ses dát ostříhat,“ řekl Švec. Chvíli si už Alenku
zvědavě prohlížel, a teprve teď promluvil.</p>

<p class="mlptext">„Co si to dovolujete,“ okřikla ho Alenka. „To je neomalenost.“</p>

<p class="mlptext">Švec nad tím vyvalil oči, ale na víc se nezmohl než: „Proč je
havran jako psací stůl?“</p>

<p class="mlptext">Teď bude zábava, pomyslila si Alenka. To jsem ráda, že dávají
hádanky. „Myslím, že to uhodnu,“ řekla nahlas.</p>

<p class="mlptext">„Chceš říct, že na to umíš odpovědět?“ řekl Zajíc Březňák.</p>

<p class="mlptext">„Tak jest,“ řekla Alenka.</p>

<p class="mlptext">„Tak řekni, co myslíš,“ pokračoval Zajíc Březňák.</p>

<p class="mlptext">„To taky dělám,“ vyhrkla Alenka, „totiž myslím, co říkám – to
je přec stejné.“</p>

<p class="mlptext">„Vůbec ne!“ řekl Švec. „To bys pak taky mohla říct, že ‚vidím,
co jím‘ je stejné jako ‚jím, co vidím‘!“</p>

<p class="mlptext">„To bys taky mohla říct,“ ozval se Plch jakoby ze spaní, „že ‚dýchám,
když spím‘ je stejné jako ‚spím, když dýchám‘!“</p>

<p class="mlptext">„U tebe je to ovšem stejné,“ řekl Švec. Rozhovor ustal a chvíli
seděli mlčky; Alenka se zatím rozpomínala, co ví o havranech a psacích stolech,
a moc toho nebylo.</p>

<p class="mlptext">První se ozval Švec. „Kolikátého je dnes?“ obrátil se k Alence.
Vytáhl hodinky, rozčileně na ně hleděl, třepal jimi a přikládal si je k uchu.</p>

<p class="mlptext">Alenka se chvilku rozmýšlela, pak řekla: „Čtvrtého.“</p>

<p class="mlptext">„Jdou o dva dny pozadu!“ povzdechl si Švec. „Říkal jsem ti, že
máslo kolečkům nesvědčí!“ pustil se do Zajíce Březňáka.</p>

<p class="mlptext">„Vždyť to bylo nejlepší máslo,“ špitl Zajíc Březňák.</p>

<p class="mlptext">„Jenže s máslem se tam nejspíš dostaly nějaké drobečky,“
huboval Švec. „Neměls je mazat nožem na chleba.“</p>

<p class="mlptext">Zajíc Březňák vzal hodinky a zachmuřeně si je prohlížel. Pak
je ponořil do šálku s čajem, znovu si je prohlížel, ale na nic lepšího nepřipadl,
než co řekl prve: „Vždyť to bylo nejlepší máslo.“</p>

<p class="mlpobrazky"></p>
</div>
</body>
</html>
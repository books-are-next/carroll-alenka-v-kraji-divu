<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4"><p class="mlptext1">„To v naší zemi,“ Alenka se stále ještě zajíkala, „když se
běží tak dlouho, jak my jsme běžely, obyčejně se dojde někam jinam.“</p>

<p class="mlptext">„To je mi nějaká loudavá země!“ řekla Královna. „Jak vidíš,
tady musíš běžet ze všech sil, abys setrvala na jednom místě. Chceš-li se
dostat jinam, musíš běžet aspoň dvakrát tak rychle!“</p>

<p class="mlptext">„To bych prosím radši nezkoušela!“ řekla Alenka. „Zůstanu
klidně tady – ale zahřála jsem se a mám žízeň!“</p>

<p class="mlptext">„Já vím, na co máš chuť,“ řekla dobromyslně Královna a vytáhla
z kapsy krabičku. „Nechceš sušenku?“</p>

<p class="mlptext">Říct ne, to se Alence zdálo neslušné, ačkoli na sušenku zrovna
chuť neměla. Vzala si a nutila se do ní. Byla náramně suchá. Řekla si, že takhle
jí dosud nic v hrdle nevázlo.</p>

<p class="mlptext">„Než se občerstvíš,“ řekla Královna, „já to zatím vyměřím.“
Vytáhla z kapsy šňůrku rozdělenou na couly, měřila půdu a tu a tam zarážela
kolíky.</p>

<p class="mlptext">„Po dvou yardech,“ zarazila v té vzdálenosti kolík, „podám ti
návod – nechceš ještě sušenku?“</p>

<p class="mlptext">„Děkuji, nechci,“ řekla Alenka, „jedné je až dost!“</p>

<p class="mlptext">„Žízeň jsi doufám zahnala,“ řekla Královna.</p>

<p class="mlptext">Alenka nevěděla, co na to říct, ale Královna naštěstí odpověď
nečekala a hovořila dál. „Po třech yardech ti návod zopakuji – abys ho nezapomněla.
Po čtyřech se s tebou rozloučím. A po pěti odejdu!“</p>

<p class="mlptext">Zatím už měla všechny kolíky zaraženy a Alenka ji napjatě
sledovala, jak se vrací ke stromu; potom se Královna pomalu ubírala pryč po
pěšině.</p>

<p class="mlptextbez1radku2">U dvouyardového kolíku se po ní ohlédla a řekla: „Prvním
tahem postoupí pěšec o dvě políčka. Třetí políčko projedeš rychle – nejspíš <span class="calibre18">vlakem – a mžikem se octneš v čtvrtém políčku. To
patří Tydlitákovi a Tydlitkovi</span> – páté je samá voda – šesté patří zas Valihrachovi
– ale ty na to nic neříkáš!“</p>

<p class="mlptext">„Když já jsem nevěděla, že mám něco říct,“ vykoktala Alenka.</p>

<p class="mlptext">„Měla jsi říct,“ Královna ji přísně pokárala, „‚Jste velmi
laskavá, že mi <span class="calibre34">to povídáte‘ – nu, jako bys to
řekla – sedmé políčko je les – ale jeden Jezdec tě jím provede – a v osmém políčku
budeme pak Královny</span> obě dvě, a to bude samý jásot a ples!“ Alenka
vstala, poklonila se a znovu se posadila.</p>

<p class="mlptext"><span class="calibre18">U dalšího kolíku se Královna
znovu otočila a řekla: „Když něco nevíš česky, řekni to francouzsky – našlapuj
špičkami od sebe – a pamatuj, kdo jsi!“ Tentokrát nečekala na Alenčinu poklonu,
pokročila rázně k dalšímu kolíku, tam se otočila, řekla „sbohem“ a uháněla k poslednímu.</span></p>

<p class="mlptext">Jak se to stalo, to Alenka nikdy nepochopí: sotva Královna
došla k poslednímu kolíku, byla tatam. Marné bylo hádat, jestli se rozplynula
do vzduchu nebo snad zaběhla do lesa („a běžet ona umí!“ řekla si Alenka), byla
tatam a tu si Alenka vzpomněla, že je Pěšec a bude hnedle na tahu.</p>

</div>
</body>
</html>
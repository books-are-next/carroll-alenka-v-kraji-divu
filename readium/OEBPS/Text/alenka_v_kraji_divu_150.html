<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Alenka v kraji divů a za zrcadlem</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4">
<h2 class="mlpuroven2kapitola">Vlna
a voda</h2>

<p class="mlptextbez1radku">Při těch slovech šálu chytila; rozhlížela se, komu
patří. Vzápětí se s rozpřaženýma rukama vyřítila z lesa Bílá Královna a Alenka
jí šla s šálou zdvořile naproti.</p>

<p class="mlptext">„To jsem ráda, že jsem se tady nachomýtla,“ řekla Alenka, jak
jí přehazovala šálu.</p>

<p class="mlptext"><span class="calibre66">Bílá Královna na ni
bezradně a zděšeně vejrala a šeptem si něco</span><span class="calibre18"> drmolila, znělo to jako „sakva s máslem, sakva s máslem“. Mají-li se</span>
spolu dohovořit, řekla si Alenka, pak musí sama načít. A tak nesměle spustila: „Jestli
mě zrak nešálí, vy jste Bílá Královna.“</p>

<p class="mlptext">„Přijde na to, ale takhle mě dosud nikdo nešálil,“ řekla
Královna. „Tomuhle se říká nasazovat šálu?“</p>

<p class="mlptext">Alenka si pomyslila, že dávat se rovnou do hádky nemá smysl; i
usmála se a řekla: „Nejprve mi, Vaše Veličenstvo, povězte, jak na to, a já vám
šálu nasadím jaksepatří.“</p>

<p class="mlptext">„Ale já nechci, aby mi ji někdo nasazoval!“ zaskuhrala
nešťastná Královna. „Šálím se už dvě hodiny.“</p>

<p class="mlptext"><span class="calibre20">Lépe by bylo, zdálo se
Alence, kdyby tu cuchtu šálil někdo jiný.</span> Všechno má nakřivo, pomyslila
si, a je samý špendlík! – „Smím vám tu šálu trochu narovnat?“ pronesla nahlas.</p>

<p class="mlptext">„Nevím, co to s ní je!“ posteskla si Královna. „Snad se na mě
zlobí. Špendlím ji tady a špendlím ji tam, a pořád jí to není vhod!“</p>

<p class="mlptext">„Špendlením na jedné straně se vám nenarovná,“ řekla Alenka a něžně
jí šálu narovnala. „A jémine, co ty rozcuchané vlasy!“</p>

<p class="mlptext">„Zapletl se mi do nich kartáč,“ povzdychla Královna. „A včera
jsem ztratila hřeben.“</p>

<p class="mlptext">Alenka jí opatrně kartáč vypletla a jakžtakž ji učesala.
Vlásenky jí většinou vyměnila. „Hned vypadáte líp,“ řekla. „Měla byste mít komornou.“</p>

<p class="mlpobrazky"></p>
</div>
</body>
</html>
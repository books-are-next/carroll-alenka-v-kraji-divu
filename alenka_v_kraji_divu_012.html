<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Alenka v kraji divů a za zrcadlem</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./alenka_v_kraji_divu_011.html">
    <link rel="next" href="./alenka_v_kraji_divu_013.html">
    <meta name="nb-order" content="9">
    <link rel="self" href="alenka_v_kraji_divu_012.html">
    <meta name="nb-identifier" content="carroll-alenka-v-kraji-divu-a-za-zrcadlem-b8979b1">
    <meta name="nb-role" content="chapter">
  </head>
  <body data-nb-words="366" data-nb-chars="2005" class="nb-role-chapter nb-custom-style">
    <nav role="doc-toc">
      <ul>
        <li><a href="alenka_v_kraji_divu_007.html">Alenka v kraji divů</a>
          <ul>
            <li><a href="alenka_v_kraji_divu_008.html">Dolů králičí dírou</a></li>
            <li><a href="alenka_v_kraji_divu_017.html">Kaluž slz</a></li>
            <li><a href="alenka_v_kraji_divu_024.html">Kuriální závod
                a sáhodlouhý obrázek</a></li>
            <li><a href="alenka_v_kraji_divu_029.html">O tom, jak Vilík komínem vylít</a></li>
            <li><a href="alenka_v_kraji_divu_037.html">Houseňákova rada</a></li>
            <li><a href="alenka_v_kraji_divu_045.html">Vepř a pepř</a></li>
            <li><a href="alenka_v_kraji_divu_055.html">Bláznivá svačina</a></li>
            <li><a href="alenka_v_kraji_divu_062.html">Královnino kroketové hřiště</a></li>
            <li><a href="alenka_v_kraji_divu_071.html">Paželví povídka</a></li>
            <li><a href="alenka_v_kraji_divu_078.html">Humří čtverylka</a></li>
            <li><a href="alenka_v_kraji_divu_083.html">Kdo ukradl vdolky</a></li>
            <li><a href="alenka_v_kraji_divu_089.html">Alenčino svědectví</a></li>
          </ul>
        </li>
      </ul>
      <ul>
        <li><a href="alenka_v_kraji_divu_097.html">Za zrcadlem, a s čím se tam Alenka setkala</a>
          <ul>
            <li><a href="alenka_v_kraji_divu_099.html">Předmluva</a></li>
            <li><a href="alenka_v_kraji_divu_100.html">Dům za zrcadlem</a></li>
            <li><a href="alenka_v_kraji_divu_116.html">Zahrada živých květin</a></li>
            <li><a href="alenka_v_kraji_divu_125.html">Hmyz za zrcadlem</a></li>
            <li><a href="alenka_v_kraji_divu_135.html">Tydliták a Tydlitek</a></li>
            <li><a href="alenka_v_kraji_divu_150.html">Vlna a voda</a></li>
            <li><a href="alenka_v_kraji_divu_159.html">Valihrach</a></li>
            <li><a href="alenka_v_kraji_divu_165.html">Lev a jednorožec</a></li>
            <li><a href="alenka_v_kraji_divu_176.html">„Je to můj vynález“</a></li>
            <li><a href="alenka_v_kraji_divu_186.html">Královna Alenka</a></li>
            <li><a href="alenka_v_kraji_divu_197.html">Třesení</a></li>
            <li><a href="alenka_v_kraji_divu_199.html">Probuzení</a></li>
            <li><a href="alenka_v_kraji_divu_201.html">Komu se to zdálo?</a></li>
          </ul>
        </li>
      </ul>
      <ul>
        <li><a href="alenka_v_kraji_divu_204.html">O autorovi Alenčiných dobrodružných příběhů</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./alenka_v_kraji_divu_011.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <p class="chunk" data-nb-ref-number="2" data-nb-words="101" data-nb-chars="568"><span class="idea" data-nb-ref-number="1" id="idea1" data-nb-words="101" data-nb-chars="568">A&nbsp;potom zase spustila: „To jsem zvědavá, jestli propadnu skrz celou zeměkouli! To&nbsp;bude legrace, až&nbsp;vylezu u&nbsp;lidí, co&nbsp;chodí po&nbsp;hlavě! U&nbsp;Protichodců, myslím –“ (byla ráda, že&nbsp;ji&nbsp;teď nikdo neslyší, to&nbsp;slovo nějak správně neznělo) „– přece jen se&nbsp;budu muset zeptat, jak se&nbsp;to&nbsp;tam u&nbsp;nich jmenuje. Prosím vás, paní, je&nbsp;tady Nový Zéland nebo Austrálie?“ (při těch slovech se&nbsp;pokoušela uklonit – to&nbsp;je&nbsp;nápad, klanět se, když člověk padá! Jestlipak byste to&nbsp;dokázali?) „Co si&nbsp;ta&nbsp;paní o&nbsp;mně pomyslí, jaká jsem nevzdělaná holka! Ba&nbsp;ne, ptát se&nbsp;nebudu; třeba uvidím nějaký nápis.“</span></p>
        <p class="chunk" data-nb-ref-number="3" data-nb-words="145" data-nb-chars="785"><span class="idea" data-nb-ref-number="2" id="idea2" data-nb-words="145" data-nb-chars="785">Stále hloub a&nbsp;hloub a&nbsp;hloub. Nic jiného se&nbsp;dělat nedalo, a&nbsp;tak se&nbsp;Alenka zase rozpovídala. „Micce se&nbsp;bude po&nbsp;mně večer jistě stýskat!“ (Micka byla kočka.) „Snad si&nbsp;na&nbsp;ni&nbsp;při svačině vzpomenou s&nbsp;miskou mléka. Micinko, kdybys tu&nbsp;tak byla se&nbsp;mnou! V&nbsp;povětří asi žádné myši nejsou, ale třeba bys chytla netopýra, ten je&nbsp;přece skoro jako myš. Jen jestli jedí kočky rády netopýry?“ Na&nbsp;Alenku šly dřímoty, jako ve&nbsp;snu si&nbsp;opakovala: „Rády kočky netopýry? Rády kočky netopýry?“ A&nbsp;potom zas: „Rádi kočky netopýři?“ Ani na&nbsp;to, ani na&nbsp;ono odpovědět nemohla, a&nbsp;tak bylo celkem jedno, jak to&nbsp;říká. Spánek ji&nbsp;zmáhal a&nbsp;zrovna se&nbsp;jí&nbsp;zdálo, že&nbsp;se&nbsp;vede s&nbsp;Mickou za&nbsp;ruku a&nbsp;vážně se&nbsp;jí&nbsp;ptá: „Pověz mi, Micko, pravdu, taky ráda netopýra?“, a&nbsp;vtom bum bác! dopadla na&nbsp;hromadu suchého listí a&nbsp;dál už&nbsp;nepadala.</span></p>
        <p class="chunk" data-nb-ref-number="4" data-nb-words="83" data-nb-chars="442"><span class="idea" data-nb-ref-number="3" id="idea3" data-nb-words="83" data-nb-chars="442">Alenka si&nbsp;ani trochu nenatloukla a&nbsp;v&nbsp;mžiku byla zas na&nbsp;nohou; podívala se&nbsp;vzhůru, nad ní&nbsp;bylo tma; před sebou měla zase dlouhou chodbu a&nbsp;po&nbsp;ní&nbsp;pořád ještě utíkal Bílý Králík. Měla nejvyšší čas. Běžela s&nbsp;větrem o&nbsp;závod, a&nbsp;jak zahýbal za&nbsp;roh, zaslechla ještě: „U sta slechů a&nbsp;fousků, to&nbsp;už&nbsp;je&nbsp;pozdě!“ Ještě když zahýbala za&nbsp;roh, byla mu&nbsp;v&nbsp;patách, ale Králíka už&nbsp;vidět nebylo; octla se&nbsp;v&nbsp;dlouhé úzké síni osvětlené řadou lamp visících ze&nbsp;stropu.</span></p>
        <p class="chunk" data-nb-ref-number="5" data-nb-words="37" data-nb-chars="210"><span class="idea" data-nb-ref-number="4" id="idea4" data-nb-words="37" data-nb-chars="210">Kolem dokola byly dveře, ale všechny zamčené; Alenka prošla síní po&nbsp;jedné straně až&nbsp;na&nbsp;konec a&nbsp;po&nbsp;druhé zas zpátky, u&nbsp;všech dveří brala za&nbsp;kliku a&nbsp;potom kráčela prostředkem celá smutná, jak se&nbsp;odtamtud dostane.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./alenka_v_kraji_divu_013.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>
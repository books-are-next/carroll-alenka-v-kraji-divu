<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Alenka v kraji divů a za zrcadlem</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./alenka_v_kraji_divu_065.html">
    <link rel="next" href="./alenka_v_kraji_divu_067.html">
    <meta name="nb-order" content="63">
    <link rel="self" href="alenka_v_kraji_divu_066.html">
    <meta name="nb-identifier" content="carroll-alenka-v-kraji-divu-a-za-zrcadlem-5bd1595">
    <meta name="nb-role" content="chapter">
  </head>
  <body data-nb-words="702" data-nb-chars="4034" class="nb-role-chapter nb-custom-style">
    <nav role="doc-toc">
      <ul>
        <li><a href="alenka_v_kraji_divu_007.html">Alenka v kraji divů</a>
          <ul class="plain">
            <li><a href="alenka_v_kraji_divu_008.html">Dolů králičí dírou</a></li>
            <li><a href="alenka_v_kraji_divu_017.html">Kaluž slz</a></li>
            <li><a href="alenka_v_kraji_divu_024.html">Kuriální závod
                a sáhodlouhý obrázek</a></li>
            <li><a href="alenka_v_kraji_divu_029.html">O tom, jak Vilík komínem vylít</a></li>
            <li><a href="alenka_v_kraji_divu_037.html">Houseňákova rada</a></li>
            <li><a href="alenka_v_kraji_divu_045.html">Vepř a pepř</a></li>
            <li><a href="alenka_v_kraji_divu_055.html">Bláznivá svačina</a></li>
            <li><a href="alenka_v_kraji_divu_062.html">Královnino kroketové hřiště</a></li>
            <li><a href="alenka_v_kraji_divu_071.html">Paželví povídka</a></li>
            <li><a href="alenka_v_kraji_divu_078.html">Humří čtverylka</a></li>
            <li><a href="alenka_v_kraji_divu_083.html">Kdo ukradl vdolky</a></li>
            <li><a href="alenka_v_kraji_divu_089.html">Alenčino svědectví</a></li>
          </ul>
        </li>
      </ul>
      <ul>
        <li><a href="alenka_v_kraji_divu_097.html">Za zrcadlem, a s čím se tam Alenka setkala</a>
          <ul class="plain">
            <li><a href="alenka_v_kraji_divu_099.html">Předmluva</a></li>
            <li><a href="alenka_v_kraji_divu_100.html">Dům za zrcadlem</a></li>
            <li><a href="alenka_v_kraji_divu_116.html">Zahrada živých květin</a></li>
            <li><a href="alenka_v_kraji_divu_125.html">Hmyz za zrcadlem</a></li>
            <li><a href="alenka_v_kraji_divu_135.html">Tydliták a Tydlitek</a></li>
            <li><a href="alenka_v_kraji_divu_150.html">Vlna a voda</a></li>
            <li><a href="alenka_v_kraji_divu_159.html">Valihrach</a></li>
            <li><a href="alenka_v_kraji_divu_165.html">Lev a jednorožec</a></li>
            <li><a href="alenka_v_kraji_divu_176.html">„Je to můj vynález“</a></li>
            <li><a href="alenka_v_kraji_divu_186.html">Královna Alenka</a></li>
            <li><a href="alenka_v_kraji_divu_197.html">Třesení</a></li>
            <li><a href="alenka_v_kraji_divu_199.html">Probuzení</a></li>
            <li><a href="alenka_v_kraji_divu_201.html">Komu se to zdálo?</a></li>
          </ul>
        </li>
      </ul>
      <ul>
        <li><a href="alenka_v_kraji_divu_204.html">O autorovi Alenčiných dobrodružných příběhů</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./alenka_v_kraji_divu_065.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <p class="chunk" data-nb-ref-number="2" data-nb-words="34" data-nb-chars="204"><span class="idea" data-nb-ref-number="1" id="idea1" data-nb-words="34" data-nb-chars="204">Královna si&nbsp;už&nbsp;zatím prohlédla růže a&nbsp;přerušila ho: „No bodejť! Hlavu jim srazit!“ Průvod se&nbsp;hnul kupředu, zůstali tam jen tři vojáci – měli popravit zahradníky, jenže ti&nbsp;se&nbsp;uchýlili pod Alenčinu ochranu.</span></p>
        <p class="chunk" data-nb-ref-number="3" data-nb-words="30" data-nb-chars="190"><span class="idea" data-nb-ref-number="2" id="idea2" data-nb-words="30" data-nb-chars="190">„Oni vás nesmějí popravit!“ řekla Alenka a&nbsp;strčila je&nbsp;do&nbsp;velikánského květináče, který stál poblíž. Vojáci tam chvíli okouněli a&nbsp;slídili po&nbsp;nich a&nbsp;potom si&nbsp;klidně odpochodovali za&nbsp;ostatními.</span></p>
        <p class="chunk" data-nb-ref-number="4" data-nb-words="6" data-nb-chars="39"><span class="idea" data-nb-ref-number="3" id="idea3" data-nb-words="6" data-nb-chars="39">„Už mají hlavy dole?“ křičela Královna.</span></p>
        <p class="chunk" data-nb-ref-number="5" data-nb-words="10" data-nb-chars="68"><span class="idea" data-nb-ref-number="4" id="idea4" data-nb-words="10" data-nb-chars="68">„Vaše Veličenstvo, už&nbsp;mají hlavy pryč,“ zahulákali v&nbsp;odpověď vojáci.</span></p>
        <p class="chunk" data-nb-ref-number="6" data-nb-words="6" data-nb-chars="45"><span class="idea" data-nb-ref-number="5" id="idea5" data-nb-words="6" data-nb-chars="45">„Dobře!“ křikla Královna. „Kdo hraje kroket?“</span></p>
        <p class="chunk" data-nb-ref-number="7" data-nb-words="14" data-nb-chars="79"><span class="idea" data-nb-ref-number="6" id="idea6" data-nb-words="14" data-nb-chars="79">Vojáci ani nemukali a&nbsp;dívali se&nbsp;na&nbsp;Alenku, protože se&nbsp;Královna zřejmě ptala jí.</span></p>
        <p class="chunk" data-nb-ref-number="8" data-nb-words="3" data-nb-chars="20"><span class="idea" data-nb-ref-number="7" id="idea7" data-nb-words="3" data-nb-chars="20">„Já,“ křikla Alenka.</span></p>
        <p class="chunk" data-nb-ref-number="9" data-nb-words="16" data-nb-chars="86"><span class="idea" data-nb-ref-number="8" id="idea8" data-nb-words="16" data-nb-chars="86">„Tak pojď!“ zařvala na&nbsp;ni&nbsp;Královna; Alenka se&nbsp;přidala k&nbsp;průvodu a&nbsp;trnula, co&nbsp;bude dál.</span></p>
        <p class="chunk" data-nb-ref-number="10" data-nb-words="23" data-nb-chars="123"><span class="idea" data-nb-ref-number="9" id="idea9" data-nb-words="23" data-nb-chars="123">„To je&nbsp;– to&nbsp;je&nbsp;dnes hezky,“ ozval se&nbsp;někdo nesměle vedle ní. Kráčela vedle Bílého Králíka a&nbsp;ten po&nbsp;ní&nbsp;úzkostlivě pokukoval.</span></p>
        <p class="chunk" data-nb-ref-number="11" data-nb-words="8" data-nb-chars="51"><span class="idea" data-nb-ref-number="10" id="idea10" data-nb-words="8" data-nb-chars="51">„Moc hezky,“ řekla Alenka, „a kdepak je&nbsp;Vévodkyně?“</span></p>
        <p class="chunk" data-nb-ref-number="12" data-nb-words="26" data-nb-chars="157"><span class="idea" data-nb-ref-number="11" id="idea11" data-nb-words="26" data-nb-chars="157">„Pst! Pst!“ vyhrkl tichounce Králík. Při řeči se&nbsp;starostlivě ohlédl, potom si&nbsp;stoupl na&nbsp;špičky, až&nbsp;dosáhl ústy k&nbsp;jejímu uchu, a&nbsp;zašeptal: „Má být popravena.“</span></p>
        <p class="chunk" data-nb-ref-number="13" data-nb-words="4" data-nb-chars="27"><span class="idea" data-nb-ref-number="12" id="idea12" data-nb-words="4" data-nb-chars="27">„Její škoda,“ řekla Alenka.</span></p>
        <p class="chunk" data-nb-ref-number="14" data-nb-words="8" data-nb-chars="42"><span class="idea" data-nb-ref-number="13" id="idea13" data-nb-words="8" data-nb-chars="42">„Říkáš, že&nbsp;je&nbsp;jí&nbsp;škoda?“ zeptal se&nbsp;Králík.</span></p>
        <p class="chunk" data-nb-ref-number="15" data-nb-words="20" data-nb-chars="106"><span class="idea" data-nb-ref-number="14" id="idea14" data-nb-words="20" data-nb-chars="106">„Vůbec jí&nbsp;není škoda,“ odpověděla Alenka. „Řekla jsem, že&nbsp;to&nbsp;je&nbsp;její škoda, že&nbsp;má&nbsp;být popravena. A&nbsp;za&nbsp;co?“</span></p>
        <p class="chunk" data-nb-ref-number="16" data-nb-words="27" data-nb-chars="181"><span class="idea" data-nb-ref-number="15" id="idea15" data-nb-words="27" data-nb-chars="181">„Dala pohlavek Královně –,“ spustil Králík. Alenka vyprskla smíchy. „Pst!“ zašeptal zděšeně Králík. „Ještě tě&nbsp;zaslechne Královna. Ona se&nbsp;totiž trochu opozdila a&nbsp;Královna jí&nbsp;řekla –“</span></p>
        <p class="chunk" data-nb-ref-number="17" data-nb-words="61" data-nb-chars="363"><span class="idea" data-nb-ref-number="16" id="idea16" data-nb-words="61" data-nb-chars="363">„Na místa!“ zahřímala Královna a&nbsp;lidi se&nbsp;rozběhli na&nbsp;všechny strany, až&nbsp;do&nbsp;sebe vráželi; ale za&nbsp;chvilku se&nbsp;srovnali a&nbsp;začalo se&nbsp;hrát. Alenka si&nbsp;říkala, že&nbsp;tak prapodivné kroketové hřiště jakživa neviděla. Všude samý hrbol, samá rýha. Místo koulí živí ježci, místo palic živí plameňáci a&nbsp;branky tvořili vojáci, předklonění tak, že&nbsp;se&nbsp;rukama i&nbsp;nohama opírali o&nbsp;zem.</span></p>
        <p class="chunk" data-nb-ref-number="18" data-nb-words="113" data-nb-chars="639"><span class="idea" data-nb-ref-number="17" id="idea17" data-nb-words="113" data-nb-chars="639">Zpočátku bylo pro Alenku nejtěžší poradit si&nbsp;s&nbsp;plameňákem. Jakžtakž si&nbsp;vmáčkla jeho trup pod paždí, takže nohy mu&nbsp;visely dolů, ale sotva mu&nbsp;pěkně narovnala krk a&nbsp;chystala se&nbsp;odpálit jeho hlavou ježka, plameňák se&nbsp;pokaždé stočil dozadu a&nbsp;tak vyjeveně se&nbsp;na&nbsp;ni&nbsp;zadíval, že&nbsp;se&nbsp;dala do&nbsp;smíchu; a&nbsp;když mu&nbsp;zase hlavu sklonila a&nbsp;zkoušela to&nbsp;poznovu, tuze ji&nbsp;zlobilo, že&nbsp;se&nbsp;jí&nbsp;zatím ježek rozvinul a&nbsp;šine se&nbsp;pryč. A&nbsp;ke&nbsp;všemu ještě ať&nbsp;chtěla prohnat ježka, kam chtěla, obyčejně jí&nbsp;to&nbsp;překazil hrbol nebo rýha, a&nbsp;protože také předklonění vojáci se&nbsp;stále narovnávali a&nbsp;odcházeli jinam na&nbsp;hřiště, Alenka záhy usoudila, že&nbsp;takhle hrát je&nbsp;náramně těžké.</span></p>
        <p class="chunk" data-nb-ref-number="19" data-nb-words="40" data-nb-chars="226"><span class="idea" data-nb-ref-number="18" id="idea18" data-nb-words="40" data-nb-chars="226">Hráči hráli všichni najednou, nečekali na&nbsp;své pořadí a&nbsp;v&nbsp;jednom kuse se&nbsp;hádali a&nbsp;rvali o&nbsp;ježky; netrvalo to&nbsp;dlouho, a&nbsp;Královna se&nbsp;tak rozlítila, že&nbsp;každou chvilku dupla a&nbsp;křikla: „Srazte mu&nbsp;hlavu!“ nebo zas: „Srazte jí&nbsp;hlavu!“</span></p>
        <p class="chunk" data-nb-ref-number="20" data-nb-words="41" data-nb-chars="204"><span class="idea" data-nb-ref-number="19" id="idea19" data-nb-words="41" data-nb-chars="204">Alence už&nbsp;z&nbsp;toho bylo úzko. Zatím se&nbsp;sice s&nbsp;Královnou nepoškorpila, ale co&nbsp;nevidět se&nbsp;jí&nbsp;to&nbsp;může stát; a&nbsp;co&nbsp;potom, řekla si. Nějak tuze rádi tu&nbsp;srážejí hlavu, to&nbsp;je&nbsp;div, že&nbsp;je&nbsp;tu&nbsp;vůbec ještě někdo naživu.</span></p>
        <p class="chunk" data-nb-ref-number="21" data-nb-words="51" data-nb-chars="289"><span class="idea" data-nb-ref-number="20" id="idea20" data-nb-words="51" data-nb-chars="289">Umínila si&nbsp;odtamtud vyváznout a&nbsp;zrovna přemýšlela, jak by&nbsp;nepozorovaně zmizela, a&nbsp;tu&nbsp;spatřila v&nbsp;povětří podivné zjevení. Nejprve z&nbsp;toho byla celá zmatená, ale když se&nbsp;na&nbsp;to&nbsp;zahleděla, poznala, že&nbsp;se&nbsp;to&nbsp;někdo šklebí, a&nbsp;hned si&nbsp;řekla: „Vždyť je&nbsp;to&nbsp;Šklíba, aspoň si&nbsp;budu mít s&nbsp;kým popovídat.“</span></p>
        <p class="chunk" data-nb-ref-number="22" data-nb-words="12" data-nb-chars="71"><span class="idea" data-nb-ref-number="21" id="idea21" data-nb-words="12" data-nb-chars="71">„Jak se&nbsp;máš?“ řekla Šklíba, jakmile jí&nbsp;přibylo úst, takže mohla mluvit.</span></p>
        <p class="chunk" data-nb-ref-number="23" data-nb-words="65" data-nb-chars="345"><span class="idea" data-nb-ref-number="22" id="idea22" data-nb-words="65" data-nb-chars="345">Alenka čekala, až&nbsp;se&nbsp;objeví oči, a&nbsp;potom kývla hlavou. „Darmo s&nbsp;ní&nbsp;mluvit,“ řekla si, „dokud se&nbsp;nevynoří uši, nebo aspoň jedno.“ Za&nbsp;chvíli se&nbsp;objevila celá hlava a&nbsp;Alenka postavila plameňáka na&nbsp;zem a&nbsp;hned se&nbsp;rozhovořila o&nbsp;hře, tak byla ráda, že&nbsp;ji&nbsp;někdo poslouchá. Kočce se&nbsp;nejspíš zdálo, že&nbsp;je&nbsp;jí&nbsp;vidět dost velký kus, a&nbsp;už&nbsp;se&nbsp;jí&nbsp;víc neukázalo.</span></p>
        <p class="chunk" data-nb-ref-number="24" data-nb-words="75" data-nb-chars="429"><span class="idea" data-nb-ref-number="23" id="idea23" data-nb-words="75" data-nb-chars="429">„Tohle mi&nbsp;není žádná hra,“ posteskla si&nbsp;Alenka, „a tolik se&nbsp;všichni hádají, že&nbsp;člověk neslyší vlastního slova – jak se&nbsp;zdá, nemají ani kloudná pravidla, nebo je&nbsp;aspoň nikdo nedodržuje – a&nbsp;nemáš tušení, co&nbsp;je&nbsp;to&nbsp;za&nbsp;zmatek, když kdeco je&nbsp;tady živé. Tak třeba tamhleta branka, kterou jsem měla prohnat příští kouli, prochází se&nbsp;po&nbsp;druhém konci hřiště – a&nbsp;zrovna jsem měla odpálit Královnina ježka, jenomže on&nbsp;před mým ježkem utekl.“</span></p>
        <p class="chunk" data-nb-ref-number="25" data-nb-words="9" data-nb-chars="50"><span class="idea" data-nb-ref-number="24" id="idea24" data-nb-words="9" data-nb-chars="50">„Jak se&nbsp;ti&nbsp;líbí Královna?“ zeptala se&nbsp;tiše Šklíba.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./alenka_v_kraji_divu_067.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>
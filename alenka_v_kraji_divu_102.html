<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title></title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="97">
    <link rel="prev" href="./alenka_v_kraji_divu_101.html">
    <link rel="next" href="./alenka_v_kraji_divu_103.html">
    <link rel="self" href="alenka_v_kraji_divu_102.html">
    <meta name="identifier" content="carroll-alenka-v-kraji-divu-a-za-zrcadlem-fa3b9f4">
    <meta name="role" content="chapter">
  </head>
  <body data-nb-words="509" data-nb-chars="2820" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./alenka_v_kraji_divu_101.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="0" data-nb-chars="0"></h1>
        <p class="chunk" data-nb-ref-number="2" id="chunk2" data-nb-words="85" data-nb-chars="469"><span class="idea" data-nb-ref-number="1" id="idea1" data-nb-words="85" data-nb-chars="469">„Micka by&nbsp;tě&nbsp;věru měla naučit způsobům. To&nbsp;bys měla, Micko, však ty&nbsp;víš!“ Zahleděla se&nbsp;káravě na&nbsp;starou kočku a&nbsp;mluvila tak rozezleně, jak to&nbsp;jen dovedla – potom si&nbsp;vlezla zpátky do&nbsp;lenošky i&nbsp;s&nbsp;kotětem a&nbsp;s&nbsp;vlnou a&nbsp;znovu navíjela klubko. Ale moc rychle jí&nbsp;to&nbsp;nešlo, protože přitom pořád mluvila buď s&nbsp;kotětem, nebo sama se&nbsp;sebou. Katka jí&nbsp;způsobně seděla na&nbsp;koleně, naoko sledovala navíjení a&nbsp;občas vystrčila pracku a&nbsp;zlehka chňapla po&nbsp;klubku, jako by&nbsp;měla chuť pomáhat.</span></p>
        <p class="chunk" data-nb-ref-number="3" id="chunk3" data-nb-words="91" data-nb-chars="520"><span class="idea" data-nb-ref-number="2" id="idea2" data-nb-words="91" data-nb-chars="520">„Víš ty, Katko, co&nbsp;je&nbsp;zítra?“ spustila Alenka. „Mělas být se&nbsp;mnou u&nbsp;okna, hned bys to&nbsp;uhodla – jenže to&nbsp;nešlo, Micka tě&nbsp;zrovna upravovala. Dívala jsem se&nbsp;na&nbsp;kluky, snášeli polínka na&nbsp;ohníček a&nbsp;ten, Katko, spotřebuje nějakých polínek. Ale byla taková zima a&nbsp;taková chumelenice, že&nbsp;toho museli nechat. Nic si&nbsp;z&nbsp;toho, Katko, nedělej, však se&nbsp;zítra na&nbsp;ohníček podíváme.“ A&nbsp;tu&nbsp;Alenka omotala kotěti vlnu párkrát kolem krku, jak mu&nbsp;to&nbsp;bude slušet. Nastala tahanice, klubko se&nbsp;skutálelo na&nbsp;zem a&nbsp;sáhodlouhý kus se&nbsp;zas rozmotal.</span></p>
        <p class="chunk" data-nb-ref-number="4" id="chunk4" data-nb-words="148" data-nb-chars="843"><span class="idea" data-nb-ref-number="3" id="idea3" data-nb-words="148" data-nb-chars="843">„Když jsem, Katko, viděla, co&nbsp;jsi natropila, měla jsem ti&nbsp;takovou zlost,“ zvolala Alenka, jakmile se&nbsp;zas uvelebily, „že jsem málem otevřela okno a&nbsp;vystrčila tě&nbsp;na&nbsp;sníh! Však bys to&nbsp;zasloužila, ty&nbsp;lumpíku. Jakou máš omluvu? Neskákej mi&nbsp;do&nbsp;řeči!“ Alenka zvedla prst. „Povím ti, čím ses provinila. Za&nbsp;prvé: když ti&nbsp;dnes ráno Micka umývala obličej, dvakrát jsi zapištěla. Jen, Katko, nezapírej, sama jsem to&nbsp;slyšela! Co&nbsp;to&nbsp;říkáš?“ (Alenka dělala, jako že&nbsp;kotě mluví.) „Že ti&nbsp;prackou zajela do&nbsp;oka? Za&nbsp;to&nbsp;si&nbsp;můžeš sama, žes měla oči otevřené. Kdybys je&nbsp;byla pevně zavřela, tak se&nbsp;ti&nbsp;to&nbsp;nestalo. Už&nbsp;se&nbsp;nevymlouvej a&nbsp;poslouchej. Za&nbsp;druhé: jen jsem přistrčila Sněhulce misku s&nbsp;mlíkem, hned jsi ji&nbsp;od&nbsp;misky odtáhla za&nbsp;ocas! Cože, ty&nbsp;jsi měla žízeň? A&nbsp;víš ty, jestli neměla ona taky žízeň? A&nbsp;za&nbsp;třetí: když jsem nekoukala, rozmotala jsi mi&nbsp;všechnu vlnu!</span></p>
        <p class="chunk" data-nb-ref-number="5" id="chunk5" data-nb-words="92" data-nb-chars="479"><span class="idea" data-nb-ref-number="4" id="idea4" data-nb-words="92" data-nb-chars="479">To&nbsp;jsou, Katko, tři provinění a&nbsp;ani za&nbsp;jedno jsem tě&nbsp;ještě nepotrestala. Všechny ty&nbsp;tvé tresty si&nbsp;schovávám na&nbsp;příští středu – a&nbsp;co&nbsp;kdyby si&nbsp;tak oni schovávali moje tresty!“ Alenka mluvila spíš k&nbsp;sobě než ke&nbsp;kotěti. „Co by&nbsp;mi&nbsp;tak na&nbsp;konci roku udělali? V&nbsp;tu&nbsp;hodinu by&nbsp;mě&nbsp;snad uvrhli do&nbsp;vězení. Nebo by&nbsp;mi&nbsp;třeba za&nbsp;každé provinění nedali jíst a&nbsp;v&nbsp;tu&nbsp;nešťastnou hodinu by&nbsp;mi&nbsp;pak nedali jíst padesátkrát za&nbsp;sebou. Ale to&nbsp;by&nbsp;mi&nbsp;vůbec nevadilo. Lepší, než kdyby mi&nbsp;tolikrát jíst dali.</span></p>
        <p class="chunk" data-nb-ref-number="6" id="chunk6" data-nb-words="93" data-nb-chars="509"><span class="idea" data-nb-ref-number="5" id="idea5" data-nb-words="93" data-nb-chars="509">Slyšíš, Katko, jak mete sníh do&nbsp;oken! Ozývá se&nbsp;to&nbsp;tak hezky a&nbsp;tak tlumeně! Jako by&nbsp;někdo zvenku celé okno líbal. Má&nbsp;snad sníh stromy a&nbsp;pole tak rád, že&nbsp;je&nbsp;tak něžně líbá? A&nbsp;bílou peřinou je&nbsp;celé přikrývá a&nbsp;snad jim říká: ‚Spěte, miláčci, až&nbsp;do&nbsp;léta.‘ Když se&nbsp;potom, Katko, v&nbsp;létě probudí, obléknou si&nbsp;zelené šaty, a&nbsp;když zafouká vítr, hned se&nbsp;roztancují, ach, to&nbsp;je&nbsp;ti&nbsp;krásné!“ Alenka zatleskala a&nbsp;přitom upustila klubko. „Kdyby to&nbsp;tak byla pravda! Vždyť na&nbsp;podzim, když listí zhnědne, stromy vypadají ospale.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./alenka_v_kraji_divu_103.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>